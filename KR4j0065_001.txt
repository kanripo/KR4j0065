# -*- mode: mandoku-view -*-
#+TITLE: 樂府雅詞
#+DATE: 2015-09-23 10:35:48
#+PROPERTY: JUAN 1

<md:KR4j0065_SBCK_001-1a>¶集句¶
葢聞行樂須及良辰鍾情正在吾軰飛觴舉白目斷巫¶
山之暮雲綴玉聨珠韻勝池塘之春草集古人之妙句¶
助今日之清歡¶
　　珠流璧合暗連文月入干江體不分此曲只應天¶
　　上有歌聲豈合世間聞
<pb:KR4j0065_WYG_001-1b>
　　　巫山¶
巫山高高十二峯雲想衣裳花想容欲往從之不憚逺¶
丹峯碧障深重重樓閣玲瓏五雲起美人娟娟隔秋水<md:KR4j0065_SBCK_001-1b>¶江邊一望楚天長滿懐明月人千里¶
　千里楚江水明月樓高愁獨倚井梧宫殿生秋意望¶
　斷巫山十二雪肌花貌參差是朱閣五雲仙子¶
　　　桃源¶
漁舟容易入春山别有天地非人間玉顔亭亭花下立
<pb:KR4j0065_WYG_001-2a>
鬢亂釵横特地寒留君不住君須去¶流水落花空相憶¶
　相憶桃源路萬里蒼蒼烟水暮留君不住君須去秋¶
　月春風閒度桃花零亂如紅雨人面不知何處¶
　　　洛浦<md:KR4j0065_SBCK_001-2a>¶艷陽灼灼河洛神態濃意逺淑且真入眼平生未曽有¶
緩歩佯羞行玉塵凌波不過横塘路風吹仙袂飄飄舉¶
來如春夢不多時天非花艷輕非霧¶
　非霧花無語還似朝雲何處去凌波不過横塘路鶯
<pb:KR4j0065_WYG_001-2b>
　鶯燕燕飛舞風吹仙袂飄飄舉擬倩逰絲惹住¶
　　　明妃¶
明妃初出漢宫時青春綉服正相宜無端又被東風誤¶
故著尋常淡薄衣上馬即知無返日寒山一帶傷心碧¶
人生憔悴生理難好在邊城莫相憶¶
　相憶無消息目斷遥天雲自白寒山一帶傷心<md:KR4j0065_SBCK_001-2b>¶碧風
　土蕭疎他國長安不見浮雲隔縱使君來争得¶
　　　班女
<pb:KR4j0065_WYG_001-3a>
九重春色醉仙桃春嬌滿眼睡紅綃同輦隨君侍君側¶
雲鬢花顔金歩揺一霎秋風驚畫扇庭院蒼苔紅葉遍¶
蘂珠宫裏舊承恩囘首何時復來見¶
　來見蘂宫殿記得隨班迎鳯輦餘花落盡蒼苔院斜¶
　掩金鋪一片千金買笑無方便和淚盈盈嬌眼¶
　　　文君¶
錦城絲管日紛紛金釵半醉坐添春相如正應居客右¶
當軒下馬入錦絪斜倚綠窻鴛鑑女琴彈秋思明心素<md:KR4j0065_SBCK_001-3a>¶
<pb:KR4j0065_WYG_001-3b>
心有靈犀一㸃通感君綢繆逐君去¶
　君去逐鴛侣斜倚綠窻鴛鑑女琴彈秋思明心素一¶
　寸還成千&KR0513;錦城春(缺文/)
　　　(缺/)¶
素枝瓊樹一枝春丹青難寫是精神偷啼自搵殘粧粉¶
不忍重看舊寫真珮玉鳴鸞罷歌舞錦瑟華年誰與度¶
暮雨瀟瀟郎不歸含情欲説獨無處¶
　無處難輕訴錦瑟華年誰與度黄昏更下瀟瀟雨况
<pb:KR4j0065_WYG_001-4a>
　是青春將暮花雖無語鶯能語來道曽逢郎否¶
　　　琵琶<md:KR4j0065_SBCK_001-3b>¶十三學得琵琶成翡翠簾開雲母屏暮去朝來顔色故¶
夜半月高弦索鳴江水江花豈終極上下花間聲轉急¶
此恨綿綿無絶期江州司馬青衫濕¶
　衫濕情何極上下花間聲轉急滿船明月蘆花白秋¶
　水長天一色芳年未老時難得目斷逺空凝碧¶
　　　放隊
<pb:KR4j0065_WYG_001-4b>
玉爐夜起沉香烟喚起佳人舞繡筵去似朝雲無處覔¶
逰童陌上拾花鈿¶
　　調笑轉踏　　　　　　　　　　鄭彦能¶
良辰易失信四者之難并佳客相逢實一時之盛事用<md:KR4j0065_SBCK_001-4a>¶陳妙曲上助清歡女伴相將調笑入隊¶
秦樓有女字羅敷二十未滿十五餘金鐶約腕携籠去¶
攀枝摘葉城南隅使君春思如飛絮五馬徘徊芳草路¶
東風吹鬢不可親日晚蠶饑欲歸去
<pb:KR4j0065_WYG_001-5a>
　歸去携籠女南陌柔桑三月暮使君春思如飛絮五¶
　馬徘徊頻駐蠶饑日晩空留顧笑指秦樓歸去¶
石城女子名莫愁家住石城西渡頭拾翠每尋芳草路¶
採蓮時過綠蘋洲五陵豪客青樓上醉倒金壺待清唱¶
風高江濶白浪飛急催艇子操雙槳¶
　雙槳小舟蕩喚取莫愁迎叠浪五陵豪客青樓上不<md:KR4j0065_SBCK_001-4b>¶　道風高江廣千金難買傾城様那聽遶梁清唱¶
綉户朱簾翠幕張主人置酒宴華堂相如年少多才調
<pb:KR4j0065_WYG_001-5b>
消得文君暗斷腸斷腸初認琴心挑么絃暗寫相思調¶
從來萬曲不關心此度傷心何草草¶
　草草最年少繡户銀屏人窈窕瑶琴暗寫相思調一¶
　曲關心多少臨卭客舍成都道苦恨相逢不早¶
湲湲流水武陵溪洞裏春長日月遲紅英滿地無人埽¶
此度對郎去後迷行行漸入清流淺香風引到神仙館¶
瓊漿一飲覺身輕玉砌雲房瑞烟暖¶
　烟暖武陵晩洞裡春長花爛漫紅英滿地溪流淺漸<md:KR4j0065_SBCK_001-5a>¶
<pb:KR4j0065_WYG_001-6a>
　聽雲中雞犬劉郎迷路香風逺悞到蓬萊仙館¶
少年錦帶佩吳鈎鐵馬追風塞草秋憑仗匣中三尺劍¶
廓清寰宇取封侯紅顔少婦桃花臉笑倚銀屏施寳靨¶
明眸妙齒起相迎青樓獨占陽春艷¶
　春艷桃花臉笑倚銀屏施寳靨良人少有平羌膽歸¶
　路光生弓劍青樓春永香幃掩獨把韶華都占¶
翠葢銀鞍馮子都尋芳調笑酒家徒吳姬十五夭桃色¶
巧笑春風當酒罏玉壺絲絡臨朱户結就羅裙表情素
<pb:KR4j0065_WYG_001-6b>
紅裙不惜裂香羅區區私愛徒相慕¶
　相慕酒家女巧笑明眸年十五當罏春永尋芳去門<md:KR4j0065_SBCK_001-5b>¶　外落花飛絮銀鞍白馬金吾子多謝結裙情素¶
樓上青帘映綠楊江波千里對微茫潮平越賈催船發¶
酒熟吳姬喚客嘗吳姬綽約開金盞的的嬌波流美盼¶
秋風一曲采菱歌行雲不度人腸斷¶
　腸斷浙江岸樓上青帘新酒軟吳姬綽約開金盞的¶
　的嬌波流盼採菱歌罷行雲散望斷儂家心眼
<pb:KR4j0065_WYG_001-7a>
花陰轉午漏頻移寶鴨飄簾綉幕垂睂山斂黛雲堆髻¶
醉倚春風不自持偷眼劉郎年最少雲情雨態知多少¶
花前月下惱人腸不獨錢塘有蘇小¶
　蘇小最嬌妙幾度樽前曽調笑雲情雨態知多少悔<md:KR4j0065_SBCK_001-6a>¶　恨相逢不早劉郎襟韵正年少風月今宵偏好¶
金翹斜嚲淡梳粧綽約天葩自在芳幾畨欲奏陽關曲¶
淚濕春風眼尾長落花飛絮青門道濃愁不散連芳草¶
驂鸞乘鶴上蓬萊應笑行雲空夢悄
<pb:KR4j0065_WYG_001-7b>
　夢悄翠幈曉帳裡薰爐殘蠟照賞心樂事能多少忍¶
　聽陽關聲調明朝門外長安道悵望王孫芳草¶
綽約妍姿號太真肌膚氷雪怯輕塵霞衣乍舉紅揺影¶
按出霓裳曲最新舞斜釵嚲烏雲髪一㸃春心幽恨切¶
蓬萊雖説浪風輕翻恨明皇此時節¶
　時節白銀闕洞裡春晴百和爇蘭心底事多悲切消<md:KR4j0065_SBCK_001-6b>¶　盡一團明雪明皇恩愛雲山絶誰道蓬萊安悦¶
江上新晴暮靄飛碧蘆紅蓼夕陽微富貴不牽漁父目
<pb:KR4j0065_WYG_001-8a>
塵勞難染釣人衣白鳥孤飛烟柳杪採蓮越女清歌妙¶
脱呈金釧棹鳴桹驚起鴛鴦歸調笑¶
　調笑楚江渺粉面脩睂花鬭好擎荷折柳爭相調驚¶
　起鴛鴦多少漁歌齊唱催殘照一葉歸舟輕小¶
千里潮平小渡邊帘歌白紵絮飛天蘇蘇不怕梅風軟¶
空遣春心着意憐燕釵玉股横青髪怨説琵琶恨難説¶
擬將幽恨訴新愁新愁未盡絲聲切¶
　聲切恨難説千里潮平春浪濶梅風不解相思結忍<md:KR4j0065_SBCK_001-7a>¶
<pb:KR4j0065_WYG_001-8b>
　送落花飛雪多才一去芳音絶更對珠簾新月¶
　　　放隊¶
新詞宛轉逓相傳振袖傾鬟風露前月落烏啼雲雨散¶
㳺童陌上拾花鈿¶
　　調笑　　　　　　　　　　　　晁無咎¶
葢聞民俗殊方聲音異好洞庭九奏謂踊躍於魚龍子¶
夜四時亦欣愉於兒女欲識風謡之變請觀調笑之傳¶
上佐清歡深慙薄伎
<pb:KR4j0065_WYG_001-9a>
　　　西子¶
西子江頭自浣紗見人不語入荷花天然玉貌非朱粉<md:KR4j0065_SBCK_001-7b>¶消得人看隘若耶㳺冶誰家少年伴三三五五垂楊岸
紫騮飛入亂紅深見此踟蹰但腸斷
　腸斷越江岸越女江頭沙自浣天然玉貌鉛紅淺自
　弄芙蓉日晩紫騮嘶去猶囘盼笑入荷花不見
　　　宋玉
楚人宋玉多微詞出㳺白馬黄金覊殷勤扣戸主人女
<pb:KR4j0065_WYG_001-9b>
上客日高無乃饑琴彈秋思明心素女為客歌客無語
冠纓定掛翡翠釵心亂誰知歳將暮
　將暮亂心素上客風流名重楚臨街下馬當窻户飯
　煮彫胡留住瑶瑟促軫傳深語萬曲梁塵不顧
　　　大堤¶
妾家朱戸在横塘青雲作髻月為璫常伴大堤諸女士¶
誰令花艷獨驚郎踏堤共唱襄陽樂軻峩大艑帆初落¶
宜城酒熟持勸郎郎今欲渡風波惡
<pb:KR4j0065_WYG_001-10a>
　波惡倚江閣大艑軻峩帆夜落横塘朱户多行樂大¶
　堤花容綽約宜城春酒郎同酌醉倒銀缸羅幕¶
　　　解佩¶
當年二女出江濵容止光輝非世人明璫戯解贈行客¶
意比驂鸞天漢津恍如夢覺空江暮雲雨無蹤佩何處¶
君非玉斧望歸來流水桃花定相誤<md:KR4j0065_SBCK_001-8a>¶　相誤空凝佇鄭子江頭逢二女霞衣曳玉非塵土笑¶
　解明璫輕付月從雲堕勞相慕自有驂鸞仙侣
<pb:KR4j0065_WYG_001-10b>
　　　回紋¶
竇家少婦美朱顔藁砧何在山復山多才况是天機巧¶
象牀玉手亂紅間織成錦字縱横説萬語千言皆怨别¶
一絲一縷幾縈囘似妾思君腸寸結¶
　寸結肝腸切織錦機邊音韵咽玉琴塵暗薫爐歇望¶
　盡牀頭秋月刀裁錦斷詩可滅恨似連環難絶¶
　　　唐歌兒¶
頭玉磽磽翠刷眉杜郎生得好男兒惟有東家嬌女識<md:KR4j0065_SBCK_001-8b>¶
<pb:KR4j0065_WYG_001-11a>
骨重神寒天廟姿銀鸞照衫馬絲尾折花正值門前戯¶
儂笑書空意為誰分明唐字深心記¶
　心記好心事玉刻容顔睂刷翠杜郎生得真男子况¶
　是東家妖麗睂尖春恨難憑寄笑作空中唐字¶
　　　春草¶
劉郎初見小樊時花面丫頭年未笄千金欲置名春草¶
圖得身行歩歩隨郎去蘇臺雲水國青青滿地成輕擲¶
聞君車馬向江南應為春草遥相憶
<pb:KR4j0065_WYG_001-11b>
　相憶頓輕擲春草佳名慙贈璧長洲茂苑吳王國自¶
　有芊綿碧色根生土長銅駝陌縱欲隨君爭得<md:KR4j0065_SBCK_001-9a>¶　　九張機¶
醉留客者樂府之舊名九張機者才子之新調憑戞玉¶
之清歌寫擲梭之春怨章章寄恨句句言情恭對華筵¶
敢陳口號¶
一擲梭心一縷絲連連織就九張機從來巧思知多少¶
苦恨春風久不歸
<pb:KR4j0065_WYG_001-12a>
一張機織梭光景去如飛蘭房夜永愁無寐嘔嘔軋軋¶
織成春恨留着待郎歸¶
兩張機月明人静漏聲稀千絲萬縷相縈繫織成一段¶
迴紋錦字將去寄呈伊<md:KR4j0065_SBCK_001-9b>¶三張機中心有朶耍花兒嬌紅嫩綠春明媚君須早折¶
一枝濃艷莫待過芳菲¶
四張機鴛鴦織就欲雙飛可憐未老頭先白春波碧草¶
曉寒深處相對浴紅衣
<pb:KR4j0065_WYG_001-12b>
五張機芳心密與巧心期合歡樹上連理枝雙頭花下¶
兩同心處一對化生兒¶
六張機雕花鋪錦半離披蘭房别有留春計爐添小篆¶
日長一線相對繡工遲¶
七張機春蠶吐盡一生絲莫教容易裁羅綺無端剪破¶
仙鸞彩鳯分作兩般衣<md:KR4j0065_SBCK_001-10a>¶八張機纎纎玉手住無時蜀江濯盡春波媚香遺囊麝¶
花房繡被歸去意遲遲
<pb:KR4j0065_WYG_001-13a>
九張機一心長在百花枝百花共作紅堆被都將春色¶
藏頭裏面不怕睡多時¶
輕絲象牀玉手出新竒千花萬草光凝碧裁縫衣着春¶
天歌舞飛蝶語黄鸝¶
春衣素絲染就已堪悲塵昏汗汙無顔色應同秋扇¶從
兹永棄無復奉君時¶
歌聲飛落畫梁塵舞罷香風捲繡茵更欲縷陳機上恨¶
尊前忽有斷腸人
<pb:KR4j0065_WYG_001-13b>
　　同前¶
一張機採桑陌上試春衣風晴日暖慵無力桃花枝上¶
啼鶯言語不肯放人歸¶
兩張機行人立馬意遲遲深心未忍輕分付囘頭一笑¶
花間歸去只恐被花知¶
三張機吳蠶已老燕雛飛東風宴罷長洲苑輕綃催趂¶
館娃宫女要換舞時衣¶
四張機吚啞聲裏暗顰睂囘梭織朶垂蓮子盤花易綰
<pb:KR4j0065_WYG_001-14a>
愁心難整脉脉亂如絲¶
五張機横紋織就沈郎詩中心一句無人㑹不言愁恨<md:KR4j0065_SBCK_001-11a>¶不言憔悴只恁寄相思¶
六張機行行都是耍花兒花間更有雙蝴蝶停梭一向¶
閒窻影裏獨自看多時¶
七張機鴛鴦織就又遲疑只恐被人輕裁剪分飛兩處¶
一場離恨何計再相隨¶
八張機囘紋知是阿誰詩織成一片凄凉意行行讀徧
<pb:KR4j0065_WYG_001-14b>
厭厭無語不忍更尋思¶
九張機雙花雙葉又雙枝薄情自古多離别從頭到底¶
將心縈繫穿過一條絲¶
　　道宫薄媚(西子詞/)　　　　　　　董　頴<md:KR4j0065_SBCK_001-11b>¶　　　排遍第八¶
怒潮巻雪巍岫布雲越襟吳帶如斯有客經㳺月伴風¶
隨值盛世觀此江山美合放懷何事却興悲不為囘頭¶
舊谷天涯為想前君事越王嫁禍獻西施吳即中深機
<pb:KR4j0065_WYG_001-15a>
　闔廬死有遺誓勾踐必誅夷吳未干戈出境倉卒越¶
兵投怒夫差鼎沸鯨鯢越遭勍敵可憐無計脱重圍歸¶
路茫然城郭丘墟飄泊稽山裏旅魂暗逐戰塵飛天日¶
慘無輝¶
　　　排遍第九¶
自念平生英氣凌雲凛然萬里宣威那知此際熊虎塗<md:KR4j0065_SBCK_001-12a>¶窮來伴麋鹿卑棲既甘臣妾猶不許何為計争若都燔¶
寶器盡誅吾妻子徑將死戰决雌雄天意恐憐之　偶
<pb:KR4j0065_WYG_001-15b>
聞太宰正擅權貪賂市恩私因將寶玩獻誠雖脱霜戈¶
石室囚繫憂嗟又經時恨不如巢燕自由歸殘月朦朧¶
寒雨蕭蕭有血都成淚備嘗險厄返邦畿寃憤刻肝脾¶
　　　第十攧¶
種陳謀謂吳兵正熾越勇難施破吳䇿惟妖姬有傾城¶
妙麗名稱西子歳方笄筭夫差惑此湏致顛危范蠡微¶
行珠貝為香餌苧蘿不釣釣深閨吞餌　果殊資素肌
纎¶弱不勝羅綺鸞鏡畔粉面淡勻梨花一朶瓊壺裏嫣
<pb:KR4j0065_WYG_001-16a>
然<md:KR4j0065_SBCK_001-12b>¶意態嬌春寸眸剪水斜鬟鬆翠人無雙宜名動君王
綉¶履容易來登玉陛¶
　　　入破第一¶
窣湘裙揺漢佩歩歩香風起歛雙蛾論時事蘭心巧㑹¶
君意殊珍異寶猶自朝臣未與妾何人被此隆恩雖令¶
効死奉嚴㫖　隠約龍姿欣悦重把甘言説辭俊雅質¶
娉婷天教汝衆美兼備聞吳重色憑汝和親應為靖邊¶
陲將别金門俄揮粉泪靚粧洗
<pb:KR4j0065_WYG_001-16b>
　　　第二虚催¶
飛雲駛香車故國難囘睇芳心漸揺迤邐吳都繁麗忠<md:KR4j0065_SBCK_001-13a>¶臣子胥預知道為邦祟諫言先啟願勿容其至周亡褒¶
姒商傾妲已　吳王却嫌胥逆耳纔經眼便深恩愛東
風¶暗綻嬌蘂綵鸞翻妬伊得取次于飛共戯金屋看承
它¶宫盡廢¶
　　　第三衮遍¶
華宴夕燈揺醉粉菡萏籠蟾桂揚翠袖含風舞輕妙處
<pb:KR4j0065_WYG_001-17a>
驚鴻態分明是瑶臺瓊榭閬苑蓬壺景盡移此地花繞¶
仙歩鶯隨管吹　寶帳煖留春百和馥郁融鴛被銀漏
永¶楚雲濃三竿日猶褪霞衣宿酲輕腕嗅宫花雙帶繫
合¶同心時波下比目深憐到<md:KR4j0065_SBCK_001-13b>¶恁
　　　第四催拍¶
耳盈絲竹眼揺珠翠迷樂事宫闈内爭知漸國勢陵夷¶
姦臣獻佞轉恣奢淫天譴歳屢饑從此萬姓離心解體¶
　越遣使陰窺虚實蚤夜營邊備兵未動子胥存雖堪
<pb:KR4j0065_WYG_001-17b>
伐尚畏忠義斯人既戮又且嚴兵巻土赴黄池觀釁種¶
蠡方云可矣¶
　　　第五衮遍¶
機有神征鼙一皷萬馬襟禁地庭喋血誅留守憐屈服¶
歛兵還危如此當除禍本重結人心爭奈竟荒迷戰骨¶
方埋靈旗又指　勢連敗柔荑携泣不忍相抛棄身在<md:KR4j0065_SBCK_001-14a>¶兮心先死宵奔兮兵巳前圍謀窮計盡唳鶴啼猿聞處¶
分外悲丹穴縱近誰容再歸
<pb:KR4j0065_WYG_001-18a>
　　　第六歇拍¶
哀誠屢吐甬東分賜垂暮日置荒隅心知愧寶鍔紅委¶
鸞存鳯去辜負恩憐情不似虞姬尚望論功榮還故里¶
　降令曰吳亡赦汝越與吳何異吳正怨越方疑縱公¶
論合去妖類娥睂宛轉竟殞鮫綃香骨委塵泥渺渺姑¶
蘇蕪荒鹿戯¶
　　　第七煞衮¶
王公子青春更才美風流慕連理耶溪一日悠悠囘首<md:KR4j0065_SBCK_001-14b>¶
<pb:KR4j0065_WYG_001-18b>
凝思雲鬟烟鬢玉珮霞裾依約露妍姿送目驚喜俄延¶
玉趾　同仙騎洞府歸去簾櫳窈窕戯魚水正一㸃犀¶
通遽别恨何已媚魄千載教人屬意况當時金殿裏<md:KR4j0065_SBCK_001-16a>¶　　蝶戀花　　　　　　　　　歐陽永叔¶¶
面旋落花風蕩漾柳重烟深雪絮飛來往雨後輕寒猶¶
未放春愁酒病成惆悵　枕畔屏山圍碧浪翠袂華燈¶
夜夜空相向寂寞起來褰繡幌月明正在梨花上¶
　　又
<pb:KR4j0065_WYG_001-19a>
永日環堤乘綵舫烟草蕭疎恰似晴江上水浸碧天風¶
皺浪菱花荇蔓隨雙槳　紅粉佳人翻麗唱驚起鴛鴦¶
兩兩飛相向且把金樽傾美釀休思徃事成惆悵¶
　　又<md:KR4j0065_SBCK_001-16b>¶簾幕東風寒料峭雪裏香梅先報春來早紅蠟枝頭雙¶
燕小金刀剪彩呈纎巧　旋暖金爐薫蕙藻酒入横波¶
困不禁煩惱綉被五更春睡好羅幃不覺紗窻曉¶
　　又
<pb:KR4j0065_WYG_001-19b>
臈雪初消梅蘂綻梅雪相和喜鵲穿花轉睡起夕陽迷¶
醉眼新愁長向東風亂　瘦覺玉肌羅帶緩紅杏梢頭¶
二月春猶淺望極不來鄉信斷音書縱有争如見¶
　　又¶
海燕雙來歸畫棟簾影無風花影頻移動半醉騰騰春¶
睡重綠鬟堆枕香雲擁　翠被雙盤金縷鳯憶得前春<md:KR4j0065_SBCK_001-17a>¶有个人人共花裏黄鶯時一弄日斜驚起相思夢¶
　　又
<pb:KR4j0065_WYG_001-20a>
簾幕風輕雙語燕午後醒來柳絮飛撩亂心事一春猶¶
未見紅英落盡青苔院　百尺朱樓閒倚遍薄雨濃雲¶
抵死遮人面𦍑管不須吹别怨無腸更為新聲斷¶
　　又¶
南雁依稀囘側陣雪霽墻陰遍覺蘭芽嫩中夜夢餘消¶
酒困罏香巻穗燈生暈　急景流年都一瞬往事前歡¶
未免縈方寸臘後花期知漸近東風已作寒梅信¶
　　又<md:KR4j0065_SBCK_001-17b>¶
<pb:KR4j0065_WYG_001-20b>
遥夜亭皋閒信歩乍過清明漸覺傷春暮數㸃雨聲風¶
約住朦朧淡月雲來去　桃李依稀香暗度誰上鞦韆¶
笑裏輕輕語一寸相思千萬緒人間沒个安排處¶
　　又¶
庭院深深知幾許楊柳堆烟簾幙無重數玉勒彫鞍逰¶
冶處樓高不見章臺路　雨横風狂三月暮門掩黄昏¶
無計留春住泪眼問花花不語亂紅飛過鞦韆去¶
　　又
<pb:KR4j0065_WYG_001-21a>
六曲䦨干偎碧樹楊柳風輕展盡黄金縷誰抱鈿筝移¶
玉柱穿簾海燕雙飛去　滿眼逰絲兼落絮紅杏開時<md:KR4j0065_SBCK_001-18a>¶一霎清明雨濃醉覺來鶯亂語驚殘好夢無尋處¶
　　又¶
越女採蓮秋水畔窄袖輕羅暗露雙金釧照影摘花花¶
似面芳心只共絲爭亂　鸂&KR0515;灘頭風浪晩霧重烟輕¶
不見來時伴隠隠歌聲歸棹逺輕愁引着江南岸¶
　　又
<pb:KR4j0065_WYG_001-21b>
水浸秋天風皺浪縹緲仙舟只似秋天上和露採蓮愁¶
一餉看花却是啼粧樣　折得蓮莖絲未放蓮斷絲牽¶
特地成惆悵歸棹莫隨花蕩漾江頭有个人相望¶
　　漁家傲<md:KR4j0065_SBCK_001-18b>¶一𣲖潺湲流碧漲新亭四面山相向翠竹嶺頭明月上¶
迷俯仰月輪正在泉中漾　更待高秋天氣爽菊花香¶
裡開新釀酒美賔嘉真勝賞紅粉唱山深分外歌聲響¶
　　又
<pb:KR4j0065_WYG_001-22a>
十月小春梅蘂綻紅爐畫閣新粧遍錦帳美人貪睡暖¶
羞起晩玉壺一夜冰澌滿　樓上四垂簾不巻天寒山¶
色偏宜逺風急雁行吹字斷紅日短江天雪意雲撩亂¶
　　又¶
四紀才名天下重三朝建厦為梁棟定冊功成身退勇¶
辭榮寵歸來白首笙歌擁　顧我薄才無可用君恩近<md:KR4j0065_SBCK_001-19a>¶許歸田壠今日一觴難得共聊對捧宫奴為我高歌送¶
　　玉樓春
<pb:KR4j0065_WYG_001-22b>
殘春一夜狂風雨斷送紅飛花落樹人心花意待留春¶
春色無情容易去　高樓把酒愁獨語借問春歸何處¶
所暮雲空濶不知音惟有緑楊芳草路¶
　　又¶
洛陽正值芳菲節穠艷清香相間發㳺絲有意苦相縈¶
垂柳無端爭贈别　杏花紅處青山缺山畔行人山下¶
歇今宵誰肯逺相隨惟有寂寥孤館月¶
　　又<md:KR4j0065_SBCK_001-19b>¶
<pb:KR4j0065_WYG_001-23a>
蝶飛芳草花飛路把酒已嗟春色暮當時枝上落殘花¶
今日水流何處去　樓前獨遶鳴蟬樹憶把芳條吹暖¶
絮紅蓮緑芰亦芳菲不奈金風兼玉露¶
　　又¶
春山歛黛低歌扇暫解吳鈎登祖宴畫樓鍾動已魂銷¶
何况馬嘶芳草岸　青門柳色隨人逺望欲斷時腸已¶
斷洛城春色待君來莫到落花飛似霰¶
　　又
<pb:KR4j0065_WYG_001-23b>
風遲日媚烟光好緑樹依依芳意早年華容易即凋零¶
春色只宜長恨少　池塘隠隠驚雷曉柳眼未開梅蕚
小<md:KR4j0065_SBCK_001-21a>¶樽前貪愛物華新不道物新人漸老
　　又(上林後亭/)
西亭飲散清歌闋花外遲遲宫漏發塗金燭引紫騮嘶
柳曲西頭歸路别　佳晨只恐幽期濶密贈殷勤衣上
結翠屏魂夢莫相尋禁斷六街清夜月
　　又
<pb:KR4j0065_WYG_001-24a>
紅條約束瓊肌穏拍碎香檀催急衮隴頭嗚咽水聲繁
葉下間關鶯語近　美人才子傳芳信明月清風傷别
恨未知何處有知音常為此情留此恨
　　又
檀槽碎響金絲撥露濕潯陽江上月不知商婦為誰愁¶
一曲行人留夜發　畫堂花月新聲别紅蘂調長彈未¶
徹暗將深意祝膠絃唯願絲絲無斷絶¶
　　朝中措
<pb:KR4j0065_WYG_001-24b>
平山欄檻倚晴空山色有無中手種堂前垂柳别來幾¶
度春風　文章太守揮毫萬字一飲千鍾行樂直須年¶
少樽前看取衰翁¶
　　南歌子(草堂云僧仲殊作/)¶
鳯髻金泥帶龍紋玉掌梳走來窻下笑相扶愛道畫睂¶
深淺入時無　弄筆偎人久描花試手初等閒妨了繡<md:KR4j0065_SBCK_001-21b>¶工夫笑問雙鴛鴦字怎生書¶
　　御街行
<pb:KR4j0065_WYG_001-25a>
天非華艷輕非霧來夜半天明去來如春梦不多時去¶
似朝雲何處乳雞酒燕落星沉月紞紞城頭鼓　參差¶
漸辨西池樹朱閣斜欹户綠苔深徑少人行苔上屐痕¶
無數遺香餘粉剰衾閒枕聊把多情賦¶
　　桃源憶故人¶
梅梢弄粉香猶嫩欲寄江南春信别後寸腸縈損説與¶
伊爭穏　小爐獨守寒灰燼忍泪無言畫盡眉上萬重¶
新恨竟日無人問<md:KR4j0065_SBCK_001-22a>¶
<pb:KR4j0065_WYG_001-25b>
　　臨江仙¶(草堂/)
柳外輕雷池上雨雨聲滴碎荷聲小樓西角斷虹明䦨
干¶倚處待得月華生　燕子飛來窺畫棟玉鈎垂下簾
旌¶凉波不動簟紋平水精雙枕旁有墮釵横¶
　　聖無憂¶
世路風波險十年一别須臾人生聚散常如此相見且¶
歡娛　好酒能消光景春風不染髭鬚為公一醉花前¶
倒紅袖莫來扶
<pb:KR4j0065_WYG_001-26a>
　　浪淘沙¶(草堂/)
把酒祝東風且共從容垂楊紫陌洛城東總是當時携<md:KR4j0065_SBCK_001-22b>¶手處逰遍芳叢　聚散苦怱怱此恨無窮今年花勝去¶
年紅可惜明年花更好知與誰同¶
　　又¶
花外倒金翹飲散無憀柔桑蔽日柳遮條此地年時曾¶
一醉還是春朝　今日舉輕橈㠶影飄飄長亭囘首短¶
亭遥過盡長亭人更逺特地魂消
<pb:KR4j0065_WYG_001-26b>
　　又¶
五嶺麥秋寒荔子初丹絳紗嚢裏水晶丸可惜天教生¶
處逺不近長安　往事憶開元妃子偏憐一從魂散馬¶
嵬關只有紅塵無驛使滿眼驪山<md:KR4j0065_SBCK_001-23a>¶　　又¶
萬恨苦綿綿舊約前歡桃花溪畔柳陰間幾度日高春¶
睡重綉户深關　樓外夕陽閒獨自憑䦨一重水隔一¶
重山水濶山高人不見有泪無言
<pb:KR4j0065_WYG_001-27a>
　　又¶
今日北池逰漾漾輕舟波光歛灧柳條柔如此春來春¶
又去白了人頭　好妓好歌喉不醉難休勸君滿滿酌¶
金甌縱使花時常病酒也是風流¶
　　定風波¶
把酒花前欲問佗對花何恡醉顔&KR0755;春到幾人能爛賞<md:KR4j0065_SBCK_001-23b>¶何况無情風雨等閒多　艷樹香叢都幾許朝暮惜紅¶
愁粉奈情何好是金舩浮玉浪相向十分深送一聲歌
<pb:KR4j0065_WYG_001-27b>
　　又¶
把酒花前欲問伊忍嫌金盞負春時紅日不能旬日看¶
宜筭須知開謝只相隨　蝶去蝶來猶解戀難見囘頭¶
還是度年期莫候飲䦨花已盡方信無人堪與補殘枝¶
　　又¶
把酒花前欲問公對花何事訴金鍾為問去年春甚處¶
虚度鶯聲撩亂一塲空　今歳春來須愛惜難得須知¶
花面不長紅待得酒醒君不見千片不隨流水即隨風<md:KR4j0065_SBCK_001-24a>¶
<pb:KR4j0065_WYG_001-28a>
　　又¶
把酒花前欲問君世間何計可留春縱使青春留得住
虚¶語無情花對有情人　任是好花須落去今古紅顔
能¶得幾時新暗想浮生何事好唯有清歌一曲倒金樽¶
　　又¶
過盡韶光不可添小樓紅日下層簷春睡覺來情緒惡¶
寂寞楊花撩亂拂珠簾　早是閒愁依舊在無奈那堪¶
更被宿酲兼把酒送春惆悵甚長恁年年三月病厭厭
<pb:KR4j0065_WYG_001-28b>
　　驀山溪¶
新正初破三五銀蟾滿纎手染香羅剪紅蓮滿山開遍<md:KR4j0065_SBCK_001-24b>¶樓臺上下歌管咽春風駕香輪停寶馬只待金烏晩¶
帝城今夜羅綺誰為伴應卜子姑神問歸期相思望斷¶
天涯情緒對酒且開顔春宵短春寒淺莫待金盃暖¶
　　浣溪沙¶
燈燼垂花月似霜薄簾映月兩交光酒醺紅粉自生香¶
　雙手舞餘拖翠袖一聲歌過釂金觴休囘嬌眼斷人
<pb:KR4j0065_WYG_001-29a>
腸¶
　　又¶
堤上逰人逐畫船拍堤春水四垂天綠楊樓外出鞦韆¶
　白髪戴花君莫笑六么催拍盞頻傳人生何處似樽<md:KR4j0065_SBCK_001-25a>¶前¶
　　又¶
翠袖嬌鬟舞石州兩行紅粉一時羞新聲難逐管絃愁¶
　白髪主人年未老清時賢相望偏優一樽風月為公
<pb:KR4j0065_WYG_001-29b>
留¶
　　又¶
湖上朱橋響畫輪溶溶春水浸春雲碧琉璃滑盡無塵¶
　當路逰絲縈醉客隔花啼鳥喚行人日斜歸去奈何¶
春¶
　　又<md:KR4j0065_SBCK_001-25b>¶紅粉佳人白玉杯木蘭舩穏棹歌催綠荷風裏笑聲來¶
　細雨輕烟籠草樹斜橋曲水遶樓臺夕陽高處畫屏
<pb:KR4j0065_WYG_001-30a>
開¶
　　又¶
雲曳香綿綵柱高絳旗風颭出花梢一梭紅帶往來抛¶
　束素美人羞不打却嫌裙慢褪纎腰日斜深院影空¶
揺¶
　　又¶
葉底青青杏子垂枝頭薄薄柳綿飛日高深院晚鶯啼¶
　堪恨風流成薄倖斷無消息道歸期托腮無語翠眉<md:KR4j0065_SBCK_001-27a>¶
<pb:KR4j0065_WYG_001-30b>
低
　　又
青杏園林煮酒香佳人初著薄羅裳柳絲揺曳燕飛忙
　乍雨乍晴花自落閒愁閒悶日偏長為誰消瘦損容
光
　　又
十載相逢酒一巵故人纔見便開睂老來逰舊更同誰
　浮世歌歡真易失宦途離合信難期樽前莫惜醉如
<pb:KR4j0065_WYG_001-31a>
泥
　　木蘭花
西湖南北烟波濶風裏絲篁聲韵咽舞餘裙帶綠雙垂¶
酒入香腮紅一抹　杯深不覺瑠璃滑貪看六么花十¶
八明朝車馬各西東惆悵畫橋風與月¶
　　又¶
兩翁相遇逢佳節正值柳綿飛似雪便須豪飲敵青春¶
莫對新花羞白髪　人生聚散如弦管老去風情尤惜
<pb:KR4j0065_WYG_001-31b>
别大家金盞倒垂簾一任西樓低曉月¶
　　又¶
常憶洛陽風景媚烟暖風和添酒味鶯啼宴席似留人¶
花出墻頭如有意　别來巳隔千山翠望斷危樓斜日<md:KR4j0065_SBCK_001-27b>¶墜關心只為牡丹紅一片春愁來夢裏¶
　　又¶
燕鴻過後春歸去細筭浮生千萬緒來如春夢幾多時¶
去似朝雲無覔處　聞琴解佩神仙侣挽斷羅衣留不
<pb:KR4j0065_WYG_001-32a>
住勸君莫作獨醒人爛醉花間應有數¶
　　又¶
池塘水綠春微煖記得玉真初見面從頭歌韵響錚鏦¶
入破舞腰紅亂旋　玉鈎簾下香堦畔醉後不知紅日¶
晚當時共我賞花人檢㸃如今無一半¶
　　又<md:KR4j0065_SBCK_001-28a>¶别後不知君逺近觸目凄凉多少悶漸行漸逺漸無書¶
水濶魚沉何處問　夜深風竹敲秋韻萬葉千聲皆是
<pb:KR4j0065_WYG_001-32b>
恨故欹單枕夢中尋夢又不成燈又燼¶
　　採桑子¶
昔者王子猷之愛竹造門不問於主人陶淵明之卧¶輿
遇酒便留於道上况西湖之勝槩擅東頴之佳名¶雖美
景良辰固多於高㑹而清風明月幸屬於閒人¶並逰或
結於良朋乗興有時而獨往鳴蛙暫聽安問¶屬官而屬
私曲水臨流自可一觴而一詠至歡然而¶㑹意亦傍若
於無人乃知偶來常勝於特來前言可<md:KR4j0065_SBCK_001-28b>¶信所有雖非於
<pb:KR4j0065_WYG_001-33a>
已有其得已多因翻舊闋之辭寫以¶新聲之調敢陳薄
伎聊佐清歡¶
　　一¶
輕舟短棹西湖好綠水逶迤芳草長堤隠隠笙歌處處¶
隨　無風水面琉璃滑不覺船移微動漣漪驚起沙禽¶
掠岸飛¶
　　二¶
春深雨過西湖好百卉爭妍蝶亂蜂喧晴日催花暖欲
<pb:KR4j0065_WYG_001-33b>
然　蘭橈畫舸悠悠去疑是神仙返照波間水濶風高¶
颺管絃<md:KR4j0065_SBCK_001-29a>¶　　三¶
畫船載酒西湖好急管繁絃玉盞催傳穏泛平波任醉¶
眠　行雲却在行舟下空水澄鮮俯仰流連疑是湖中¶
别有天¶
　　四¶
羣芳過後西湖好狼藉殘紅飛絮濛濛垂柳欄干盡是
<pb:KR4j0065_WYG_001-34a>
風　笙歌散盡逰人去始覺春空垂下簾櫳雙燕歸來¶
細雨中¶
　　五¶
何人解賞西湖好佳景多時飛葢相追貪向花間醉玉<md:KR4j0065_SBCK_001-29b>¶巵　誰知閒凭䦨干處芳草斜暉水逺烟微一㸃滄洲¶
白鷺飛¶
　　六¶
清明上己西湖好滿目繁華爭道誰家緑柳朱輪走鈿
<pb:KR4j0065_WYG_001-34b>
車　逰人日暮相將去醒醉諠譁路轉堤斜直到城頭¶
總是花¶
　　七¶
荷花開後西湖好載酒來時不用旌旗前後紅幢緑葢¶
隨　畫舩撑入花深處香泛金巵烟雨微微一片笙歌¶
醉裏歸<md:KR4j0065_SBCK_001-30a>¶　　八¶
天容水色西湖好雲物俱鮮鷗鷺閒眠應慣尋常聽管
<pb:KR4j0065_WYG_001-35a>
絃　風清月白偏宜夜一片瓊田誰羨驂鸞人在舟中¶
便是仙¶
　　九¶
殘霞夕照西湖好花塢蘋汀十頃波平野岸無人舟自¶
横　西南月上浮雲散軒檻凉生蓮芰香清水面風來¶
酒面醒¶
　　十¶
平生為愛西湖好來擁朱輪富貴浮雲俯仰流年二十<md:KR4j0065_SBCK_001-30b>¶
<pb:KR4j0065_WYG_001-35b>
春　歸來恰似遼東鶴城郭人民觸目皆新誰識當年¶
舊主人¶
　　十一¶
畫樓鐘動君休唱往事無蹤聚散怱怱今日歡娯幾客¶
同　去年緑鬢今年白不覺衰容明月清風把酒何人¶
憶謝公¶
　　歸自謡¶
何處笛深夜夢囘情脉脉竹風簷雨寒窻隔　離人幾
<pb:KR4j0065_WYG_001-36a>
歳無消息今頭白不眠特地重相憶¶
　　又<md:KR4j0065_SBCK_001-31a>¶春艷艷江上晩山三四㸃柳絲如剪花如染　香閨寂¶
寂門半掩愁睂歛淚珠滴破胭脂臉¶
　　長相思¶
蘋滿溪柳遶堤相送行人溪水西囘時隴月低　烟霏¶
霏風凄凄重倚朱門聽馬嘶寒鷗相對飛¶
　　又
<pb:KR4j0065_WYG_001-36b>
深畫睂淺畫睂蟬鬢鬅鬙雲滿衣陽臺行雨囘　巫山¶
高巫山低暮雨蕭蕭郎不歸空房獨守時¶
　　又¶
花似伊柳似伊花柳青春人别離低頭雙泪垂　長江<md:KR4j0065_SBCK_001-31b>¶東長江西兩岸鴛鴦兩處飛相逢知幾時¶
　　又¶
深花枝淺花枝深淺花枝相並時花枝難似伊　玉如¶
肌柳如睂愛著鵞黄金縷衣啼粧更為誰
<pb:KR4j0065_WYG_001-37a>
　　訴衷情¶(睂意/)
清晨簾幕卷輕霜呵手試梅粧都緣自有離恨故畫作¶
逺山長　思往事惜流芳易成傷擬歌先歛欲笑還顰¶
最斷人腸¶
　　踏沙行¶
候館梅殘溪橋柳細草薫風暖揺征轡離愁漸逺漸無<md:KR4j0065_SBCK_001-32a>¶窮迢迢不斷如春水　寸寸柔腸盈盈粉淚樓高莫近¶
危䦨倚平蕪盡處是春山行人更在春山外
<pb:KR4j0065_WYG_001-37b>
　　望江南¶
江南蝶斜日一雙雙身似何郎全傅粉心如韓壽愛偷¶
香天賦與輕狂　微雨後薄翅膩烟光纔伴逰蜂來小¶
院又隨飛絮過東墻長是為花忙¶
　　減字木蘭花¶
留春不住燕老鶯慵無覔處説似殘春一老應無却少¶
人　風和月好辦得黄金須買笑愛惜芳時莫待無花¶
空折枝<md:KR4j0065_SBCK_001-32b>¶
<pb:KR4j0065_WYG_001-38a>
　　生查子¶
去年元夜時花市燈如晝月到柳梢頭人約黄昏後¶
今年元夜時月與燈依舊不見去年人涙滿春衫袖¶
　　又¶
含羞整翠鬟得意頻相顧雁柱十三弦一一春鶯語¶
嬌雲容易飛夢斷知何處深院鎖黄昏陣陣芭蕉雨¶
　　瑞鷓鴣¶
楚王臺上一神仙眼色相看意已傳見了又休還似夢
<pb:KR4j0065_WYG_001-38b>
坐來雖近逺如天　隴禽有恨猶能説江月無情也解¶
圓更被春風送惆悵落花飛絮兩翩翩<md:KR4j0065_SBCK_001-33a>¶　　傷情逺¶
關河愁思望處滿漸素秋向晚雁過南雲行人囘淚眼¶
　雙鸞衾裯悔展夜又永枕孤人逺夢未成歸梅花聞¶
塞管¶
　　阮郎歸¶
東風臨水日啣山春來長是閒落花狼藉酒䦨珊笙歌
<pb:KR4j0065_WYG_001-39a>
醉夢間　春睡覺晩粧殘無人整翠鐶留連光景惜朱¶
顔黄昏獨倚䦨¶
　　又¶
南園春早踏青時風和聞馬嘶青梅如豆柳如睂日長<md:KR4j0065_SBCK_001-33b>¶蝴蝶飛　花露重草烟低人家簾幕垂鞦韆慵困解羅¶
衣畫梁雙燕棲¶
　　又¶
角聲吹斷隴梅枝孤窻月影低塞鴻無限欲驚飛城烏
<pb:KR4j0065_WYG_001-39b>
休夜啼　尋斷夢掩深閨行人去路迷門前楊柳綠陰¶
齊何時聞馬嘶<md:KR4j0065_SBCK_001-34a>¶　　桂枝香　　　　　　　　　　　王介甫¶¶
登臨送目正故國晩秋天氣初肅千里澄江似練翠峰¶
如簇征㠶去棹殘陽裏背西風酒旗斜矗綵舟雲淡星¶
河鷺起畫圖難足　念往昔繁華競逐歎門外樓頭悲¶
恨相續千古憑高對此謾嗟榮辱六朝舊事隨流水但¶
寒烟芳草凝綠至今商女時時猶唱後庭遺曲
<pb:KR4j0065_WYG_001-40a>
　　菩薩蠻¶
數家茆屋閒臨水輕衫短㡌垂楊裏今日是何朝看予¶
度石橋　梢梢新月偃午醉醒來晩何物最關情黄鸝<md:KR4j0065_SBCK_001-34b>¶一兩聲¶
　　漁家傲¶
燈火已收正月半山南山北花撩亂聞説㳺亭新水漫¶
騎欵段穿雲入塢尋幽伴　却拂僧牀褰素幔千巖萬¶
壑春風滿一弄松聲悲急管驚夢斷西窻看月猶嫌短
<pb:KR4j0065_WYG_001-40b>
　　又¶
平岸小橋千嶂抱柔藍一水縈花草茆屋數間窻窈窕¶
塵不到時時自有春風掃　午枕覺來聞語鳥欹眠似¶
聽朝雞早忽憶故人今總老貪夢好茫然忘了邯鄲道¶
　　雨霖鈴<md:KR4j0065_SBCK_001-35a>¶孜孜矻矻向無明裏强作窠窟浮名浮利何濟堪留戀¶
處輪迴倉卒幸有明空妙覺可彈指超出緣底事抛了¶
金潮認一浮漚作瀛渤　本源自性天真佛秪些些妄
<pb:KR4j0065_WYG_001-41a>
想中埋沒貪他眼花陽艷誰信他本來無物一旦茫然¶
終被閻羅老子相屈便縱有千種機籌怎免伊唐突¶
　　清平樂¶
雲垂平野掩映竹籬茆舍閴寂幽居實瀟洒是處綠嬌
紅¶冶　丈夫運用堂堂且莫五角六張若有一巵芳酒
逍¶遥自在無妨¶
　　浣溪沙<md:KR4j0065_SBCK_001-35b>¶百畝庭中半是苔門前百道水縈迴愛閒能有幾人來
<pb:KR4j0065_WYG_001-41b>
　小院囘廊春寂寂山桃溪杏三兩栽為誰零落為誰¶
開¶
　　訴衷情(和俞秀老鶴詞/)¶
常時黄色見睂間松桂我同攀每言天上辛苦不肯餌¶
金丹　憐水静愛雲閒便忘還高歌一曲巖谷迤邐宛¶
似商山¶
　　又¶
莫言普化祇顛狂真解作津梁驀然打箇筋斗直跳過
<pb:KR4j0065_WYG_001-42a>
羲皇　臨濟處德山行果承當將他建立認作心誠也<md:KR4j0065_SBCK_001-36a>¶是尋香¶
　　南鄉子¶
嗟見世間人但有纎毫即是塵不住舊時無相皃沉淪¶
秪為從來認識神　作麽有疎親我自降魔轉法輪不¶
是攝心除妄想求真行化空身即法身¶
　　又¶
自古帝王州鬱鬱葱葱佳氣浮四百年來如一夢堪愁
<pb:KR4j0065_WYG_001-42b>
晉代衣冠成古丘　繞水恣行逰上盡層城更上樓往¶
事悠悠君莫問囘頭檻外長江空自流¶
　　浪淘沙<md:KR4j0065_SBCK_001-36b>¶伊吕兩衰翁歴遍窮通一為釣叟一耕傭若使當時身¶
不遇老了英雄　湯武偶相逢風虎雲龍興王祗在笑¶
談中直至如今千載後誰與爭功¶
　　甘露歌¶
折得一枝香在手人間應未有疑是經春雪未消今日
<pb:KR4j0065_WYG_001-43a>
是何朝盡日含毫難比興都無色可並萬里晴天何處¶
來真是屑瓊瑰天寒日暮山谷裏的礫愁成水池上漸¶
多枝上稀惟有故人知<md:KR4j0065_SBCK_001-37a>¶　　永遇樂(東皋寓居/)　　　　　　　晁無咎¶
松¶菊堂深芰荷池小長夏清暑燕引雛還鳩呼婦往人¶
静郊原趣麥天已過薄衣輕扇試起遶園徐歩聽衡宇¶
欣欣童稚共説夜來初雨　蒼苔徑裏紫葳枝上(一云/蒼菅)
(徑外凌/霄¶枝上)數㸃幽花垂露(一云數/朶丹花)東里催鋤西鄰助餉相
<pb:KR4j0065_WYG_001-43b>
戒清晨¶去斜川歸興翛然滿目囘首帝鄉何處只愁恐
輕鞍犯¶夜覇陵舊路¶
　　江神子(集句惜春/)¶
雙鴛池沼水融融桂堂東又春風今日看花花勝去年<md:KR4j0065_SBCK_001-37b>¶紅把酒問花花不語携手處遍芳叢　留春且住莫怱¶
怱秉金籠夜寒濃沉醉挿花走馬月明中待得醒時君¶
不見不隨水即隨風¶
　　鹽角兒(亳社觀梅/)
<pb:KR4j0065_WYG_001-44a>
開時似雪謝時似雪花中竒絶香非在蘂香非在蕚骨¶
中香徹　占溪風留溪月堪羞損山桃如血直饒更踈¶
踈淡淡終有一般情别¶
　　千秋歳(次韻弔高郵秦少游/)¶
江頭苑外常記同朝退飛騎軋鳴珂碎齊謳雲遶扇趙¶
舞風迴帶嚴鼓斷杯盤藉草猶相對　洒涕誰能㑹醉<md:KR4j0065_SBCK_001-38a>¶卧藤陰葢人已去祠空在兔園高宴悄虎觀英㳺改重¶
感慨驚濤自卷珠沉海
<pb:KR4j0065_WYG_001-44b>
　　憶少年(别歴下/)¶
無窮官柳(一云/烟水)無情畫舸無根行客南山尚相送只高
城¶人隔　罨畫園林溪紺碧筭重來盡成陳迹劉郎鬢
如¶此况桃花顔色¶
　　臨江仙¶
身外閒愁空滿眼就中歡事常稀明年應賦送君詩試¶
從今夜數相㑹幾多時　淺酒欲邀誰共勸深情惟有¶
君知東溪春近好同歸柳垂江上影梅謝雪中枝<md:KR4j0065_SBCK_001-38b>¶
<pb:KR4j0065_WYG_001-45a>
　　水龍吟(别吳興至松江作/)¶
水晶宫繞千家卞山倒影雙溪裏白蘋洲渚詩成春曉¶
當年此地行遍瑶臺弄英携手月嬋娟際筭多情小杜¶
風流未覩空腸斷枝間子　一似君恩賜與賀家湖千¶
峰凝翠黄粱未熟紅旌已逺南柯舊事常恐重來夜䦨¶
相對也疑非是向松陵囘首平蕪盡處在青山外¶
　　行香子(夏日即事/)¶
前歳栽桃今歳成蹊更黄鸝久住相知微行清露細履
<pb:KR4j0065_WYG_001-45b>
斜暉對林中侣閒中我醉中誰　何妨到老常閒常醉¶
任功名生事俱非衰顔難强拙語多遲但酒同行月同<md:KR4j0065_SBCK_001-39a>¶坐影同嬉¶
　　摸魚兒¶
買陂塘旋栽楊柳依稀淮岸江浦東皋新雨輕痕漲沙¶
觜鷺來鷗聚堪愛處最好是一川夜月光流注無人獨¶
舞任翠幄張天柔茵席地酒盡未歸去　青綾被休憶¶
金閨故歩儒冠曾把身悮弓刀千騎成何事荒了邵平
<pb:KR4j0065_WYG_001-46a>
𤓰圃君試覷滿青鏡星星鬢影今如許功名渾浪語便
似¶得班超封侯萬里歸計恐遲暮¶
　　尉遲杯¶
去年時正愁絶過却紅杏飛沉吟杏子青時追悔負好<md:KR4j0065_SBCK_001-39b>¶花枝今年又春到傍小欄日日數花期人有信花却無¶
憑故教春意遲遲　及至待得融怡未攀條枯蘂巳歎¶
春歸怎得春如天不老更教花與月相隨儘歸路拍手¶
攔街笑人沉醉如泥
<pb:KR4j0065_WYG_001-46b>
　　鳯凰臺上憶吹簫¶
千里相思况無百里何妨暮往朝還又正是梅初淡泞¶
鶯未綿蠻陌上相逢緩轡風細細雲日班班新晴好得¶
意未妨行盡春山　應携後房小妓來為我盈盈對舞¶
花間便拚却松醪翠滿蜜炬紅殘須信征鞍射虎清世¶
裏曾有人閒都休説簾外夜久春寒<md:KR4j0065_SBCK_001-40a>¶　　紫玉簫(過堯氏金部四叔位見韓相家姬輕盈所/留題)¶
羅綺叢中笙歌筵裏眼狂初認輕盈無花解比似一鈎
<pb:KR4j0065_WYG_001-47a>
新月雲際初生筭不虚得都占與第一佳名輕歸去那
知¶有人别後牽情　襄王自是春夢休謾説東墻事更
難¶憑誰教慕宋要題詩曾倚寶柱低聲似瑶臺曉空暗
想¶衆裏飛瓊餘香冷猶在小窻一到魂驚¶
　　水龍吟(惜春/)¶
問春何苦怱怱帶風伴雨如馳驟幽葩細蕚小園低檻¶
壅培未就吹盡繁紅占春長久不如垂柳筭春長不老¶
人愁春老愁只是人間有　春恨十常八九忍輕辜芳<md:KR4j0065_SBCK_001-40b>¶
<pb:KR4j0065_WYG_001-47b>
醪經口那知自是桃花結子不因春瘦世上功名老來
風¶味春歸時候最多情猶有樽前青眼相逢依舊¶
　　望海潮(揚州芍藥㑹/)¶
人間花老天涯春去揚州别有風光紅藥萬株佳名千¶
種夭嬈浩態真香尊貴御衣黄未便教西洛獨占花王¶
困倚䦨干漢宫誰敢妬新粧　年年高㑹維揚看家誇¶
絶艷人詫竒芳結蘂當屏聨葩就幄紅遮綠遶華堂花¶
面映交相更秉燭觀時幽意難忘罷酒風亭夢魂驚恐
<pb:KR4j0065_WYG_001-48a>
在仙鄉¶
　　八聲甘州(追和東坡錢塘作/)<md:KR4j0065_SBCK_001-41a>¶謂東坡未老賦歸來天未遣公歸向西湖兩處秋波一¶
種飛靄澄暉又擁竹西歌吹僧老木蘭非一笑千秋事¶
浮世危機　莫倚平山欄檻是醉翁飲處江雨霏霏送¶
孤鴻揮手相接眼中稀念平生相從江海任飄蓬不遣¶
此心違登臨事更何須惜吹㡌淋衣¶
　　又
<pb:KR4j0065_WYG_001-48b>
謂東風定是海東來海上最春先乍微陽破臈梅心巳¶
省柳意都還雪後南山聳翠平野欲生烟記得相逢日¶
如上林邊　莫歎春光易老筭今年春老還有明年歎¶
人生難得長好是朱顔有隨軒金釵十二為醉嬌一曲<md:KR4j0065_SBCK_001-41b>¶踏珠筵功名事筭何如此花下樽前¶
　　滿江紅(赴玉山之謫與諸公泛舟大澤分題為别/)¶
莫話江南船頭轉三千餘里未歎此浮生飄蕩但傷佳¶
㑹滿眼青山芳草外半篙碧水斜陽裏問此中何處芰
<pb:KR4j0065_WYG_001-49a>
荷深漁人指　清時事覉逰意盡付與狂歌醉有多才¶
南阮自為知已不似朱公江海去未成陶令田園計便¶
楚鄉風物勝吾鄉何人對¶
　　又(次韻李待制因弔之/)¶
華鬢春風長歌罷傷今感昨春正好瑶墀已歎侍臣冥¶
寞牙帳塵昏餘劔㦸翠幃月冷虚弦索記往時龍坂誤<md:KR4j0065_SBCK_001-42a>¶曾登今飄泊　賢人命從來薄流年竟付誰託繞南枝¶
身似未眠飛鵲射虎山邊追舊迹騎鯨海上尋前約便
<pb:KR4j0065_WYG_001-49b>
江湖與世永相忘還堪樂¶
　　惜分飛(湖州作/)¶
山水光中原無暑是我銷魂别處只有多情雨㑹人深¶
意留人住　不及梅花來已暮未見荷花又去圖畫他¶
年覷斷腸千古苕溪路¶
　　又¶
消暑樓前雙溪市盡住水晶宫裏人共荷花麗更無一¶
㸃塵埃氣　誰遣使君怱怱至又作怱怱去計莫放檣<md:KR4j0065_SBCK_001-42b>¶
<pb:KR4j0065_WYG_001-50a>
竿起大家都把羅巾繫¶
　　臨江仙(和韓求仁南都送别/)¶
曾唱牡丹留客飲明年何處相逢忽驚鵲起落梧桐緑¶
荷應恨囘首背西風　莫歎今宵身是客一樽未曉猶¶
同此身應似去來鴻江湖歸夢依約櫓聲中¶
　　又¶
十歳兒童同硯席華裾織翠如葱一生心事醉吟中相¶
逢俱白首無語對西風　莫道樽前凋減衰顔得酒能
<pb:KR4j0065_WYG_001-50b>
紅可憐此㑹意無窮夜䦨人總睡獨遶菊花叢¶
　　浣溪沙(廣陵被召留别/)<md:KR4j0065_SBCK_001-43a>¶悵飲都門春浪驚東飛身與白鷗輕淮山一㸃眼初明¶
　誰使夢囘蘭芷國却將春去鳯凰城檣烏風轉不勝¶
情¶
　　木蘭花¶
小樓新建堪臨逺一帶寒山都入眼人間應未覺春歸¶
樓上已先驚柳變　風威自與微陽戰雪意不遮殘臈
<pb:KR4j0065_WYG_001-51a>
換少須文棟燕雙囘來看東城花一片¶
　　行香子(梅/)¶
雪裏清香月下踈枝更無花堪比瓊姿一年一見千繞¶
千迴向未開時愁花謝恐花飛　芳樽移就幽葩折取<md:KR4j0065_SBCK_001-43b>¶似玉人携手同歸揚州應記東閣逢時恨劉郎誤題詩¶
句怨桃溪¶
　　洞仙歌(賞海棠/)¶
群芳老盡是海棠時候雨過寒輕好晴晝最夭嬈一樹
<pb:KR4j0065_WYG_001-51b>
全是初開雲鬟小塗粉施朱未就　全開還自好駘蕩¶
春餘百樣宫羅鬭繁繡縱無語也心應恨我來遲恰柳¶
絮將春歸後醉猶倚柔柯怯黄昏這一㸃愁須共花同¶
瘦¶
　　又¶
年年青眼為江梅腸斷一句新詩思無限向碧瓊枝上<md:KR4j0065_SBCK_001-44a>¶白玉葩中春猶淺一㸃龍香清逺　誰抛傾國艷昨夜¶
前村却恐東皇未曾見正紅杏倚雲時自覺消香驚何
<pb:KR4j0065_WYG_001-52a>
許飄零千片待冰雪叢中看竒姿解一笑春妍盡囘仙¶
苑¶
　　又(泗州中秋作此絶筆之詞也/)¶
青烟羃處碧海飛金鏡永夜閒堦卧桂影露涼時零亂¶
多少寒螿神京逺惟有藍橋路近　水晶簾不下雲母¶
幈開冷浸佳人淡脂粉待都將許多明付與金樽投曉¶
共流霞傾盡更携取胡牀上南樓看玉做人間素秋千¶
頃<md:KR4j0065_SBCK_001-44b>¶
<pb:KR4j0065_WYG_001-52b>
　　洞仙歌　　　　　　　　　　　李元膺¶¶
亷纎細雨殢東風如困縈斷千絲為誰恨向楚宫一夢¶
千古悲涼無處問愁到而今未盡　分明都是淚泣柳¶
沾花常與騷人伴孤悶記當年得意處酒力方融怯輕¶
寒玉爐香潤又豈識情懷苦難禁對㸃滴簷聲夜寒燈¶
暈¶
　　又(一年春物惟梅柳間意味最深至鶯花爛漫時/則春¶已衰遲使人無復新意予作洞仙歌使探)
　　　(春者歌之¶無/後時之悔)<md:KR4j0065_SBCK_001-45a>¶
<pb:KR4j0065_WYG_001-53a>
雪雲散盡放曉晴池院楊柳於人便青眼更風流多處¶
一㸃梅心相映逺約略嚬輕笑淺　一年春好處不在¶
濃芳小艷疎香最嬌軟到清明時候百紫千紅花正亂¶
已失春風一半蚤占取韶光共遊玩但莫管春寒醉紅¶
自暖¶
　　驀山溪(送蔡之長/)¶
溪堂歡燕慣捧玻璃醆今日祖西城更忍把一盃重勸¶
别離情味自古不堪秋催淚雨濕西風腸共危弦斷
<pb:KR4j0065_WYG_001-53b>
夕陽去路五馬旌旗亂便是古都春應醉戀曲江池館¶
須知别後叠翠(汶上/樓名)倚闌情青嶂晩碧雲深日近長安
逺<md:KR4j0065_SBCK_001-45b>¶　　鷓鴣天¶
寂寞鞦韆兩綉旗日長花影轉堦遲燕驚午夢週遮語¶
蝶困春逰落拓飛　思往事入顰睂柳梢陰重又當時¶
薄情風絮難拘束飛過東墻不肯歸¶
　　菩薩蠻
<pb:KR4j0065_WYG_001-54a>
綵旗畫柱清明後花前姊妹爭携手先𦂳繡羅裙輕衫¶
束領巾　頊繩金釧響漸出花梢上笑裏問高低盤雲¶
單玉螭¶
　　一落索¶
天上粉雲如掃放小樓清曉古今何處想風流最瀟灑<md:KR4j0065_SBCK_001-46a>¶龍山㡌　人似年華易老且芳樽頻倒西風於我更多¶
情露金靨籬邊笑¶
　　浣溪沙(詠掠髪/)
<pb:KR4j0065_WYG_001-54b>
乞與安仁掠鬢霜不須紅線小機窻剪刀疎下蜀羅長¶
　纎手捻殘針縷細金釵翻過齒痕香同心小綰寄思¶
量¶
　　又¶
欲散蘭堂月未中驊騮嬌簇絳紗籠玳簪促坐客從容¶
　已醉人間千日酒賜來天上密雲龍蓬山清興欲乗¶
風<md:KR4j0065_SBCK_001-46b>¶　　天仙子　　　　　　　　　　　張子野
<pb:KR4j0065_WYG_001-55a>
水調數聲持酒聽午醉醒來愁未醒送春春去幾時迴¶
臨晩鏡傷流景往事後期空記省　沙上並禽池上暝¶
雲破月來花弄影重重翠幙密遮燈風不定人初静明¶
日落紅應滿徑¶
　　又¶
醉笑相逢能幾度為報江頭春且住主人今日是行人¶
紅袖舞清歌女憑仗東風交㸃取　三月柳枝柔似縷¶
落絮倦飛還戀樹有情寧不憶西園鶯解語花無數應<md:KR4j0065_SBCK_001-47a>¶
<pb:KR4j0065_WYG_001-55b>
訝使君何處去¶
　　南鄉子¶
潮上水清渾棹影輕於水底雲去意徘徊無奈淚衣巾¶
猶有當時粉黛痕　海近古城昏暮角寒沙雁隊分今¶
夜相思應看月無人露冷衣前獨掩門¶
　　清平樂¶
清歌逐酒醉臉鮮霞透櫻小杏青寒食後衣換縷金輕¶
綉　畫堂新月朱扉嚴城夜鼓歸遲細看玉人粧面春
<pb:KR4j0065_WYG_001-56a>
工不在花枝¶
　　燕春臺<md:KR4j0065_SBCK_001-47b>¶麗日千門紫烟雙闕瓊林又報春迴殿閣風微當時去¶
燕還來五侯池館屏開探芳菲走馬天街重簾人語轔¶
轔車幰逺近輕雷　雕觴霞灧翠幕雲飛楚腰舞柳宫¶
面粧梅金猊夜煖羅衣暗裛香煤洞府人歸放笙歌燈¶
火樓臺下蓬萊猶有花上月清影徘徊¶
　　減字木蘭花
<pb:KR4j0065_WYG_001-56b>
垂螺近額走上紅裀初趂拍只恐輕飛擬倩游絲惹住¶
衣　文鴛繡履去似流風塵不起舞徹伊州頭上花枝¶
顫未休¶
　　好事近<md:KR4j0065_SBCK_001-48a>¶燈燭上山堂香霧煖生寒夕前夜雪清梅瘦已不禁輕¶
摘　雙杯未徹寶杯空粧光艷瑶席好趂笑聲歸去有¶
隨人月色¶
　　醉落魄
<pb:KR4j0065_WYG_001-57a>
雲輕柳弱内家髻子新梳掠生香真色人難學横管孤¶
吹月淡天垂幙　朱唇淺破櫻桃蕚倚樓誰在䦨干角¶
夜寒指冷羅衣薄聲入霜林䔩䔩驚梅落¶
　　千秋歳
幾¶¶聲鶗鴂又報芳菲歇惜春更選殘紅折雨輕風色暴¶
梅子青時節永豐柳無人盡日花飛雪　莫把么弦撥<md:KR4j0065_SBCK_001-48b>¶怨極弦能説天不老情難絶心似雙絲網中有千千結¶
夜過也東窻未白孤燈滅
<pb:KR4j0065_WYG_001-57b>
　　浣溪沙¶
樓倚春江百尺高烟中還未見歸橈幾時期信似江潮¶
　花片片飛風弄蝶柳陰陰下水平橋日長才過又今¶
宵¶
　　又¶
輕屧來時不破塵石榴花映石榴裙有情應解憶青春¶
　夜短更難留逺夢日高何計學行雲樹深鶯過静無¶
人<md:KR4j0065_SBCK_001-49a>¶
<pb:KR4j0065_WYG_001-58a>
　
　
　
　
　
　
　
　
<pb:KR4j0065_WYG_001-58b>
　
　
　
　
　
　
　
　樂府雅詞巻上
