# -*- mode: mandoku-view; -*-
#+TITLE: 樂府雅詩
#+DATE: 2015-09-11 23:36:42.940389
#+PROPERTY: ID KR4j0065
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB04n0333-001樂府雅詞-詞上.
<pb:KR4j0065_SBCK_001-1a>¶
楽府雅詞上¶
　　　調笑集句¶
葢聞行楽湏及良辰鍾情正在吾軰飛觴舉白目㫁巫¶
山之暮雲綴玉聮珠韻勝池塘之春草集古人之妙句¶
助今日之清歡¶
　　珠流璧合暗連文月入千江體不分此曲只應天¶
　　上有歌聲豈合丗間聞¶
　　　巫山¶
巫山髙高十二峯雲想衣裳花想容欲往従之不惮逺¶
丹峰碧障深重重楼閣玲瓏五雲起羙人姢姢隔秋水¶
<pb:KR4j0065_SBCK_001-1b>¶
江邊一望椘天長滿懐明月人千里¶
　千里椘江水明月髙楼愁獨倚井梧宫殿生秋意望¶
　斷巫山十二雪肌花貌参差是朱閣五雲仙子¶
　　　桃源¶
漁舟容易入春山别有天地非人間玉顔亭亭花下立¶
鬂乱釵横特地寒留君不住君須去不知此地歸何處¶
春來徧是桃花流水落花空相誤¶
　相誤桃源路萬里蒼蒼煙水暮留君不住君湏去秋¶
　月春風閒度桃花零亂如紅雨人面不知何處¶
　　　洛浦¶
<pb:KR4j0065_SBCK_001-2a>¶
艶陽灼灼河洛神態濃意逺淑且真入眼平生未曽有¶
緩歩佯羞行玉塵凌波不過横塘路風吹仙𬒮飄飄舉¶
來如春夢不多時夭非花艶輕非霧¶
　非霧花無語還似朝雲何䖏去凌波不過横塘路鶯¶
　鶯燕燕飛舞風吹仙𬒮飄飄舉擬倩逰絲惹住¶
　　　明妃¶
明妃𥘉出漢宫時青春繡服正相冝無端又𬒳東風誤¶
故着尋常淡薄衣上馬即知無返日寒山一帶傷心碧¶
人生憔悴生理難好在氊城莫相憶¶
　人生相憶無消息目㫁遥天雲自白寒山一帶傷心¶
<pb:KR4j0065_SBCK_001-2b>¶
　碧風土䔥踈胡國長安不見浮雲隔縦使君来争淂¶
　　　班女¶
九重春色醉仙桃春嬌滿眼睡紅綃同軰随君侍君側¶
雲髩花顔金歩摇一霎秋風驚畫扇庭院蒼苔紅葉遍¶
蘂珠宫裏舊承恩回首何時復來見¶
　來見蘂宫殿記淂随班迎鳯輦餘花落盡蒼苔院斜¶
　掩金鋪一片千金買笑無方便和淚盈盈嬌眼¶
　　　文君¶
錦城絲管日紛紛金釵半醉坐添春相如正應居客右¶
當軒下馬入錦茵斜倚緑窓鴛鑑女琴弹秋思明心素¶
<pb:KR4j0065_SBCK_001-3a>¶
心有靈犀一點通感君綢繆逐君去¶
　君去逐鴛侣鈄倚緑窓鴛鑑女琴弹秌思明心素一¶
　寸還成千縷錦城春色知何許那似逺山眉嫵¶
　　　吴孃¶
素枝瓊樹一枝春丹青難冩是精神偷啼自揾殘粧粉¶
不忍重㸔舊冩真珮玉鳴鸞罷歌舞錦瑟華年誰與度¶
暮雨瀟潇郎不帰含情欲说獨無䖏¶
　無處難輕訴錦瑟華年誰與度黄昏更下瀟潇雨况¶
　是青春將暮花雖無語鶯能語來道曽逢郎否¶
　　　琵琶¶
<pb:KR4j0065_SBCK_001-3b>¶
十三學得琵琶成翡翠簾開雲母屏暮去朝来顔色故¶
夜半月髙弦索鳴江水江花豈終極上下花間聲轉急¶
此恨綿綿無絶期江州司馬青衫濕¶
　衫濕情何極上下花間聲轉急滿船明月蘆花白秋¶
　水長天一色芳年未老時難得目㫁逺空凝碧¶
　　　放隊¶
玉爐亱起沉香煙喚起佳人舞繡筵去似朝雲無䖏覔¶
逰童陌上拾花鈿¶
　　　調笑轉踏　鄭彦能(僅)¶
良辰易失信四者之難并佳客相逄寔一時之盛亊用¶
<pb:KR4j0065_SBCK_001-4a>¶
陳妙曲上助清歡女伴相將調笑入隊¶
秦樓有女字羅敷二十未滿十五餘金鐶約腕携籠去¶
攀枝摘葉城南隅使君春思如飛絮五馬徘徊芳草路¶
東風吹鬂不可親日晚蠶饑欲歸去¶
　歸去携籠如南陌柔桑三月暮使君春思如飛絮五¶
　馬徘徊頻駐蚕饑日晚室留頋笑指秦楼歸去¶
石城女子名莫愁家住石城西渡頭拾翠每㝷芳草路¶
採蓮時過緑蘋洲五陵豪客青樓上醉倒金壷待清唱¶
風高江闊白浪飛急催艇子操㕠槳¶
　㕠槳小舟蕩喚起莫愁迎叠浪五陵豪客青樓上不¶
<pb:KR4j0065_SBCK_001-4b>¶
　道風髙江廣千金難買傾城様那聼遶梁清唱¶
繡户朱簾翠幕張主人置酒宴華堂相如年少多才調¶
消得文君暗断腸㫁腸𥘉認琴心挑么絃暗冩相思調¶
従來萬曲不関心此度傷心何草草¶
　草草最年少繡户銀屏人窈窕瑶琴暗冩相思調一¶
　曲関心多少臨卭客舎成都道苦恨相逢不早¶
湲湲流水武陵溪洞裏春長日月遅紅英滿地無人掃¶
此度劉郎去後迷行行漸入清流淺春風引到神仙舘¶
瓊漿一飲覺身輕玉砌雲房瑞烟暖¶
　烟暖武陵晚洞裏春長花爛熳紅英滿地溪流淺漸¶
<pb:KR4j0065_SBCK_001-5a>¶
　聼雲中雞犬劉郎迷路香風逺悞到蓬萊仙舘¶
少年錦帯佩吳鈎鐵馬追風塞草秋慿仗匣中三尺劍¶
掃平驕虜取封矦紅顔少婦桃花臉笑倚銀屏施寶靨¶
眀眸妙齒起相迎青樓獨占陽春艶¶
　春艶桃花臉笑倚銀屏施寳靨良人少有平戎膽歸¶
　路光生弓劍青樓春永香幃掩獨把韶華都占¶
翠盖銀鞍馮子都㝷芳調笑酒家徒呉姬十五夭桃色¶
巧笑春風當酒壚玉壺絲絡臨朱户結就羅裙表情素¶
紅裙不惜裂香羅區區私爱徒相慕¶
　相慕酒家如巧笑明眸年十五當壚春永㝷芳去門¶
<pb:KR4j0065_SBCK_001-5b>¶
　外落花飛絮鋃鞍白馬金吾子多谢紅裙情素¶
樓上青帘映緑楊江波千里對㣲茫潮平越賈催船發¶
酒熟呉姬喚客嘗呉姬綽約開金盞的的嬌波流羙盼¶
秋風一曲采菱歌行雲不度人腸㫁¶
　腸㫁浙江岸樓上青帘新酒軟呉姬綽約開金盞的¶
　的嬌波流盻採菱歌罷行雲散望㫁儂家心眼¶
花隂轉干漏頻移寳鴨飄簾繡幕垂眉山歛黛雲堆髻¶
醉倚春風不自持偷眼劉郎年最少雲情雨態知多少¶
花前月下惱人腸不獨錢塘有蘓小¶
　蘇小最嬌妙㡬度撙前曽调笑雲情雨態知多少悔¶
<pb:KR4j0065_SBCK_001-6a>¶
　恨相逄不早劉郎襟韻正年少風月今宵偏好¶
金翹斜貚淡梳粧綽約天葩自在芳㡬畨欲奏陽関曲¶
淚濕春風眼尾長落花飛絮青門道濃愁不散連芳草¶
驂鸞乗鶴上蓬萊應笑行雲空夢悄¶
　夢悄翠屏曉帳裏薫爐殘蠟照賞心楽事能多女忍¶
　聼陽関聲調明朝門外長安道悵望王孫芳草¶
綽約妍姿號素真肌膚氷雪怯輕塵霞衣乍舉紅摇影¶
按出霓裳曲最新舞叙斜嚲烏雲鬂一點春心幽恨切¶
蓬萊雖説浪風軽翻恨明皇此時莭¶
　時節白銀闕洞裏春晴百和爇蘭心底亊多悲切消¶
<pb:KR4j0065_SBCK_001-6b>¶
　盡一團明雪明皇恩爱雲山絶誰道蓬萊安恱¶
江上新晴暮靄飛碧蘆紅蓼夕陽㣲富貴不牽漁父目¶
塵勞難染釣人衣白鳥孤飛烟栁抄採蓮越女清歌妙¶
腕呈金釧掉鳴榔驚起鴛央歸調笑¶
　調笑楚江渺粉面脩眉花閗好擎荷折栁争相調驚¶
　起鴛鴦多少漁歌齊唱催殘照一葉歸舟輕小¶
千里潮平小渡邊帘歌白紵絮飛天蘇蘇不怕梅風軟¶
空遣春心着意憐燕釵玉股横青髪怨說琵琶恨難說¶
擬将幽恨訴新愁新愁未盡絲聲切¶
　聲切恨難説千里潮平春浪濶梅風不觧相思結忍¶
<pb:KR4j0065_SBCK_001-7a>¶
　送落花飛雪多才一去芳音絶更對珠簾新月¶
　　　放隊¶
新詞宛轉逓相傳振䄂傾鬟風露前月落烏啼雲雨散¶
㳺量陌上拾花鈿¶
　　　調笑　晁無咎¶
盖聞民俗殊方聲音異好洞庭九奏謂踊躍于魚龍子¶
夜四時亦欣愉于兒女欲識風謡之變請觀調笑之傳¶
上佐清歡深慙薄伎¶
　　　西子¶
西子江頭自浣紗見人不語入荷花天然玉貌非朱粉¶
<pb:KR4j0065_SBCK_001-7b>¶
<pb:KR4j0065_SBCK_001-7b>¶
　　　大堤¶
妾家朱户在横塘青雲作髻月為璫常伴大堤諸女士¶
誰令花艶獨驚郎踏堤共唱㐮陽楽軻峩大艑㠶𥘉落¶
冝城酒&KR0836;持勸郎郎今欲渡風波惡¶
　波悪倚江閣大艑軻峩㠶夜落撗塘朱户多行楽大¶
　堤花容綽約冝城春酒郎同酌醉倒銀缸羅幕¶
　　　觧佩¶
當年二女岀江濵容止光輝非世人明璫戯觧贈行客¶
意比驂鸞天漢津恍如夣覺空江暮雲雨無蹤珮何䖏¶
君非玉斧望歸來流水桃花定相誤¶
<pb:KR4j0065_SBCK_001-8a>¶
　相誤空凝竚鄭子江頭逢二女霞衣曵玉非塵土笑¶
　觧明璫輕付月従雲堕勞相慕自有驂鵉仙侣¶
　　　囘紋¶
竇家少婦羙朱顔藁砧何在山復山多才况是天機巧¶
象床玉手亂紅間織成錦字縦横說萬語千言皆怨别¶
一絲一縷㡬縈囬似妾思君腸寸結¶
　寸結肝腸切織錦機邉音韻咽玉琴塵暗薫爐歇望¶
　盡床頭秋月刀裁錦㫁詩可㓕恨似連環難絶¶
　　　唐歌兒¶
頭玉磽磽翠刷眉杜郎生得好男兒惟有東家嬌女識¶
<pb:KR4j0065_SBCK_001-8b>¶
骨重神寒天妙姿銀鵉照衫馬絲尾折花正值門前戲¶
儂笑書空意為誰分明唐字深心記¶
　心記好心事玉刻容顔眉刷翠杜郎生得真男子况¶
　是東家妖䴡眉尖春恨難憑寄笑作空中唐字¶
　　　春草¶
劉郎𥘉見小樊時花面丫頭年未笄千金欲置名春草¶
圖得身行歩歩随郎去蘓䑓雲水國青青滿地成輕擲¶
聞君車馬向江南　為春草遥相憶¶
　相憶頓輕擲春草佳名慙贈璧長洲茂苑吳王國自¶
　有芊綿碧色根生土長銅駝陌縱欲随君爭得¶
<pb:KR4j0065_SBCK_001-9a>¶
　　　九張機¶
醉留客者楽府之舊名九張機者才子之新調憑戞玉¶
之清歌冩擲梭之春怨章章寄恨句句言情恭對華筵¶
敢陳口號¶
一擲梭心一縷絲連連織就九張機従来巧思知多少¶
苦恨春風乆不歸¶
一張機織梭光景去如飛蘭房夜永愁無寐嘔嘔軋軋¶
織成春恨留着待郎歸¶
兩張機月明人静漏聲稀千絲萬縷相縈繋織成一段¶
廻紋錦字将去寄呈伊¶
<pb:KR4j0065_SBCK_001-9b>¶
三張機中心有朶耍花兒嬌紅嫰緑春明媚君湏早拆¶
一枝濃艶莫待過芳菲¶
四張機鴛鴦織就欲㕠飛可憐未老頭先白春波碧草¶
晚寒深䖏相對浴紅衣¶
五張機芳心宻與巧心期合歡樹上連理枝㕠頭花下¶
兩同心處一對化生兒¶
六張機雕花鋪錦半離披蘭房別有留春計爐添小篆¶
日長一線相對繡工遅¶
七張機春蚕吐盡一生絲莫教客易裁羅綺無端剪破¶
仙鵉彩鳯分作両般衣¶
<pb:KR4j0065_SBCK_001-10a>¶
八張機繊繊玉手住無時蜀江濯盡春波媚香遺&KR0809;麝¶
花房繡𬒳歸去意遅遅¶
九張機一心長在百花枝百花共作紅堆𬒳都将春色¶
蔵頭裏面不怕睡多時¶
輕絲象床玉岀手新竒千花萬草光凝碧裁縫衣著春¶
天歌舞飛蝶語黄鸝¶
春衣素絲染就已堪悲塵世昏汙汙無顔色應同秋扇¶
從茲永棄無復奉君時¶
歌聲飛落盡梁塵舞罷香風&KR1032;繡茵更欲緀成機上恨¶
尊前忽有㫁腸人歛𬒮而歸相将好去¶
<pb:KR4j0065_SBCK_001-10b>¶
　　　同前¶
一張機採桑陌上試春衣風晴日暖慵無力桃花枝上¶
啼鶯言語不肯放人歸¶
両張機行人立馬意遅遲深心未忍輕分付囬頭一笑¶
花間歸去只恐𬒳花知¶
三張機吳蚕已老燕雏飛東風宴罷長洲苑輕綃催趂¶
舘娃宫女要換舞時衣¶
四張機吚啞聲裏暗顰眉囬梭織朶垂蓮子&KR1083;花易綰¶
愁心難整脉脉亂如絲¶
五張機横紋織就沈郎詩中心一句無人㑹不言愁恨¶
<pb:KR4j0065_SBCK_001-11a>¶
不言憔悴只恁寄相思¶
六張機行行都是耍花兒花間更有㕠蝴蝶停梭一餉¶
閒窓影裏獨是看多時¶
七張機駌鴦織就又遅疑只恐𬒳人輕裁剪分飛両䖏¶
一場離恨何計再相随¶
八張機囬紋知是阿誰詩織成一片淒凉意行行讀遍¶
厭厭無語不忍更㝷思¶
九張機㕠花㕠葉又㕠枝薄情自古多離别従頭到底¶
将心縈繋穿過一條絲¶
　薄媚(西子詞)董　頴¶
<pb:KR4j0065_SBCK_001-11b>¶
　　　排遍第八¶
怒潮卷雪巍岫布雲越襟呉帶如斯有客經㳺月伴風¶
随值盛世觀此江山羙合放懐何事却興悲不為囬頭¶
舊谷天涯為想前君事越王嫁禍獻西施吴即中深機¶
　闔廬死有遺誓勾踐必誅夷吴未干戈出境倉卒越¶
兵投怒夫差鼎沸鯨鯢越遭勍敵可憐無計脫重圍帰¶
路茫然城郭丘墟飄泊稽山裏旅魂暗逐戦塵飛天日¶
慘無輝¶
　　　排遍第九¶
自念平生英氣凌雲凛然萬里宣威那知此際熊虎塗¶
<pb:KR4j0065_SBCK_001-12a>¶
窮来伴麋鹿卑棲既甘臣妾猶不許何為計争若都燔¶
寶噐盡誅吾妻子往將死戦决雌雄天意恐憐之　偶¶
聞太宰正擅權貪賂市恩私因将寶玩獻誠雖脫霜戈¶
石室囚繋憂嗟又往時恨不如巣燕自由帰殘月朦朧¶
寒雨蕭萧有血都成泪偹嘗嶮厄返邦畿冤憤刻肝脾¶
　　　第十攧¶
種陳謀謂吴兵正熾越勇難施破吳䇿惟妖姬有傾城¶
妙麗名稱西子歲方笄算失差惑此須致顛危范蠡㣲¶
行珠貝為香餌苧蘿不鉤釣深閨呑餌果殊資素肌&KR0655;¶
弱不勝羅綺鸞鏡畔粉面淡勺梨花一朶瓊壺裏嫣然¶
<pb:KR4j0065_SBCK_001-12b>¶
意態嬌春寸眸剪水斜鬟鬆翠人無㕠冝名動君王繡¶
履容易来登玉陛¶
　　　八破第一¶
窣湘裠摇漢珮歩歩香風起歛雙蛾論時亊蘭心巧㑹¶
君意殊珍異寳猶自朝臣未與妾何人𬒳此隆恩雖令¶
効死奉嚴㫖　隐約龍姿忺悦重把甘言説辭俊雅質¶
娉婷天教汝衆羙兼偹聞吴重色憑汝和親應為靖邊¶
陲将别金門俄揮粉淚靚粧洗¶
　　　第二虗催¶
飛雲駛香車故國難回睇芳心漸摇迤邐呉都䌓䴡忠¶
<pb:KR4j0065_SBCK_001-13a>¶
臣子胥預知道為邦崇諌言先啟願勿容其至周亡褒¶
姒啇傾妲己　呉王却嫌胥逆耳經眼便深恩爱東風¶
暗綻嬌蘂綵鸞翻妬伊淂取次于飛共戯金屋看承他¶
宫盡廢¶
　　　第三衮遍¶
華宴夕燈摇醉粉菡蓞籠蟾桂揚翠䄂含風舞輕妙處¶
驚鴻態分明是瑶䑓瓊榭閬苑蓬壺景盡移此地花繞¶
仙歩鶯随管吹寳帳煖留春百和馥郁融鴛𬒳銀漏永¶
楚雲濃三竿日猶褪霞衣宿酲輕腕嗅宫花㕠帶繋合¶
同心時波下比目深憐到¶
<pb:KR4j0065_SBCK_001-13b>¶
　　　第四摧拍¶
耳盈絲竹眼摇珠翠迷楽事宫闈内争知漸國勢陵夷¶
姦臣獻佞轉姿奢滛天譴歲屡饑従此萬姓離心觧體¶
　越遣使隂窺虗寔蚤夜營邊偹兵未動子胥存雖堪¶
伐尚畏忠義斯人既戮又且嚴兵卷土赴黄池觀釁種¶
蠡方云可矣¶
　　　第五衮遍¶
機有神征鼙一鼓萬馬襟噤地庭喋血誅留守憐屈服¶
歛兵還危如此當除禍本重結人心争奈竟荒迷戦骨¶
方埋靈旗又指　勢連敗柔荑携泣不忍相拖棄身在¶
<pb:KR4j0065_SBCK_001-14a>¶
兮心先死宵奔兮兵已前圍謀窮計盡唳鶴啼猿聞處¶
分外悲丹穴縱近誰容再歸¶
　　　第六歇拍¶
哀誠屡吐甬東分賜垂暮日置荒隅心知愧寳鍔紅委¶
鵉存鳯去辜負恩憐情不似虞姬尚望論功榮還故里¶
　降令曰呉亡赦汝越與呉何異呉正怨越方疑縦公¶
論合去妖類娥眉宛轉竟殞鮫綃香骨委塵泥渺渺姑¶
蘇蕪荒鹿戲¶
　　　第七煞衮¶
王公子青春更才羙風流慕連理耶溪一日悠悠囬首¶
<pb:KR4j0065_SBCK_001-14b>¶
凝思雲鬟烟鬂玉珮霞𥚑依約露妍姿送目驚喜俄迂¶
玉趾　同仙騎洞府歸去簾櫳窈窕戲魚水正一點辱¶
通遽別恨何已媚魄千載教人属意况當時金殿裏¶
<pb:KR4j0065_SBCK_001-15a>¶
<pb:KR4j0065_SBCK_001-16a>¶
歐陽永叔¶
　　　蝶戀花¶
面旋落花風蕩漾栁重烟深雪絮飛来徃雨後輕寒猶¶
未放春愁酒病成惆悵　枕畔屏山圍碧浪翠𬒮華燈¶
夜夜空相向寂寞起来褰繡幌月明正在梨花上¶
　　　又¶
永日環堤乗綵舫烟草蕭踈恰似晴江上水浸碧天風¶
皺浪菱花荇蔓随㕠槳　紅粉佳人翻䴡唱驚起鴛央¶
両両飛相向且把金樽傾羙釀休思徃事成惆悵¶
　　　又¶
<pb:KR4j0065_SBCK_001-16b>¶
簾幕東風寒料峭雪裏梅花先報春来早紅蠟枝頭㕠¶
鷰小金刀剪彩呈&KR0655;巧　旋暖金爐薫蕙藻酒入横波¶
困不禁煩惱繍𬒳五更春睡好羅幃不覺紗窓曉¶
　　　又¶
臈雪𥘉銷梅蕊綻梅雪相和喜鵲穿花轉睡起夕陽迷¶
醉眼新愁長向東風亂　瘦覺玉肌羅帶緩紅杏梢頭¶
二月春猶淺望極不来鄉信㫁音書縦有争如見¶
　　　又¶
海燕㕠来歸画棟簾影無風花影頻移動半醉騰騰春¶
睡重緑鬟堆枕香雲擁　翠𬒳㕠盤金縷鳯憶得前春¶
<pb:KR4j0065_SBCK_001-17a>¶
有个人人共花裏黄鶯時一弄日斜驚起相思夣¶
　　　又¶
簾幕風輕㕠語燕午後醒來栁絮飛撩亂心事一春猶¶
未見紅英落盡青苔院　百尺朱楼閒倚遍薄雨濃雲¶
抵死遮人面羗管不須吹别怨無腸更為新聲㫁¶
　　　又¶
南鴈依稀囬側陣雪霽墻隂遍覺蘭芽嫩中夜夣餘消¶
酒困鑪香卷穗燈生暈　急景流年都一瞬徃事前&KR0794;¶
未免　方寸臘後花期知漸近東風已作寒梅信¶
　　　又¶
<pb:KR4j0065_SBCK_001-17b>¶
遥夜亭臯閑信歩乍過清明漸覺傷春暮数點雨聲夙¶
約住朦朧淡月雲来去　桃李依稀香暗度誰上鞦韆¶
笑裡輕輕語一寸相思千萬緒人間没个安排處¶
　　　又¶
庭院深深深㡬許楊栁堆烟簾幙無重数玉勒彫鞍逰¶
冶處楼髙不見章䑓路　雨横風狂三月暮門掩黄昏¶
無計留春住泪眼問花花不語亂紅飛過鞦韆去¶
　　　又¶
六曲䦨干偎碧樹楊栁風輕展盡黄金縷誰抱鈿筝移¶
玉柱穿簾海燕㕠飛去　滿眼逰絲兼落絮紅杏開時¶
<pb:KR4j0065_SBCK_001-18a>¶
一霎清明雨濃睡覺来鶯亂語驚殘好夣無㝷處¶
　　　又¶
越女採蓮秋水畔窄䄂輕羅暗露㕠金釧照影摘花花¶
似面芳心只共絲争乱　鸂鶒灘頭風浪晚霧重烟輕¶
不見来時伴隐隐歌聲歸掉逺離愁引着江南㟁¶
　　　又¶
水浸秋天風皺浪縹緲仙舟只似秋天上和露採蓮愁¶
一餉㸔花却是啼粧様　折得蓮莖絲未放蓮㫁絲牽¶
特地成惆悵帰掉莫随花蕩漾江頭有个人相望¶
　　　漁家傲¶
<pb:KR4j0065_SBCK_001-18b>¶
一派潺湲流碧漲新亭四面山相向翠竹嶺頭明月上¶
迷俯仰月輪正在泉中漾　更待髙秋天氣爽菊花香¶
裡開醸新酒羙賔嘉真勝賞紅粉唱山深分外歌聲響¶
　　　又¶
十月小春梅蘂綻紅爐画閣新粧遍錦帳羙人貪睡暖¶
羞起晚玉壺一夜氷澌滿　楼上四垂簾不卷天寒山¶
色偏冝逺風急㕍行吹字㫁紅日短江天雪意雲撩亂¶
　　　又¶
四紀才名天下重三朝迷厦為梁棟㝎冊功成身退勇¶
辞荣寵帰来白首笙歌擁　頋我薄才無可用君恩近¶
<pb:KR4j0065_SBCK_001-19a>¶
許歸田壠今日一觴難得共聊對捧官奴為我高歌送¶
　　　玉楼春¶
殘春一亱狂風雨断送紅飛花落樹人心花意待㽞春¶
春色無情容易去　髙楼把酒愁獨語借問春歸何處¶
所暮雲空濶不知音惟有緑楊芳草路¶
　　　又¶
洛陽正值芳菲節穠艶清香相間發㳺絲有意苦相縈¶
垂栁無端争贈别　杏花紅處青山缺山畔行人山下¶
歇今宵誰肯逺相随惟有寂寥孤舘月¶
　　　又¶
<pb:KR4j0065_SBCK_001-19b>¶
蝶飛芳草花飛路把酒巳嗟春色暮當時枝上落殘花¶
今日水流何處去　楼前獨遶鳴蝉樹憶把芳條吹暖¶
絮紅蓮緑芰亦芳菲不奈金風兼玉露¶
　　　又¶
春山歛黛低歌扇暫觧呉鈎登祖宴畫楼鐘動巳魂銷¶
何况馬嘶芳草岸　青門栁色随人逺望欲㫁時腸巳¶
㫁洛城春色待君来莫到落花飛似霰¶
　　　又¶
風遲日媚烟光好絲樹依依芳意早年華容易即凋零¶
春色只冝長恨少　池塘隐隐驚雷曉栁眼未開梅蕚小¶
<pb:KR4j0065_SBCK_001-20a>¶
<pb:KR4j0065_SBCK_001-21a>¶
檀槽碎響金絲撥露&KR0668;潯陽江上月不知啇婦為誰愁¶
一曲行人留夜發　畫堂花月新聲別紅蘂調長弹未¶
徹暗将深意祝膠絃惟願絃絃無断絶¶
　　　朝中措¶
平山欄檻倚晴空山色有無中手種堂前垂栁别来㡬¶
度春風　文章太守揮毫萬字二飲千鍾行楽直湏年¶
少樽前㸔取衰翁¶
　　　南歌子(草堂云僧仲殊作)¶
鳯髻金泥帶龍紋玉掌梳走来窓下笑相扶爱道画眉¶
深淺入時無　弄筆偎人乆描花試手𥘉等閑妨了繡¶
<pb:KR4j0065_SBCK_001-21b>¶
工夫笑問㕠鴛央字怎生書¶
　　　御街行¶
夭非華艶輕非霧來夜半天明去来時春夢不多時去¶
似朝雲何處乳鷄酒燕落星沉月紞紞城頭鼓　参差¶
漸辨两池樹朱閣斜歌户緑苔深徑少人行苔上屐㾗¶
無数遺香餘粉剰衾閑枕天把多情賦¶
　　　桃源憶故人¶
梅梢弄粉香猶嫩欲寄江南春信别後寸腸縈損説與¶
伊争穩　小爐獨守寒灰燼忍淚無言畫盡眉上萬重¶
新恨竟日無人問¶
<pb:KR4j0065_SBCK_001-22a>¶
　　　臨江仙¶
栁外輕雷池上雨雨聲滴碎荷聲小楼西角断虹明欄干¶
倚處待得月華生　燕子飛来窺画棟玉鈎垂下簾旌¶
凉波不動簟紋平水晶㕠枕畔有堕釵横¶
　　　聖無憂¶
世路風波險十年一别湏臾人生聚散長如此相見且¶
&KR0794;娱　好酒能消光景春風不染髭鬚為公一醉花前¶
倒紅䄂莫来扶¶
　　　浪陶沙¶
把酒祝東風且共從容垂楊紫陌洛城東緫是當時携¶
<pb:KR4j0065_SBCK_001-22b>¶
手䖏逰遍芳叢　聚散苦怱怱此恨無窮今年花勝去¶
年紅可惜明年花更好知與誰同¶
　　　又¶
花外倒金翹飲散無憀柔桒蔽日栁迷條此地年時曽¶
一醉還似春朝　今日舉輕撓帆影飄飄長亭囬首短¶
亭遥過盡長亭人更逺特地䰟銷¶
　　　又¶
五嶺麥秋殘荔子𥘉丹絳紗嚢裏水晶丸可惜天教生¶
處逺不近長安　徃事憶開元妃子偏怜一從魂散馬¶
嵬関只有紅塵迷驛使滿眼&KR0784;山¶
<pb:KR4j0065_SBCK_001-23a>¶
　　　又¶
萬恨苦綿綿舊約前&KR0794;桃花溪畔栁隂問㡬度曰髙春¶
睡重綉户深関　樓外夕陽閑獨自慿䦨一重水隔一¶
重山水濶山髙人不見有泪無言¶
　　　又¶
今日此池逰漾漾輕舟波光㶑灔栁條柔如此春来春¶
又去白了人頭　好妓好歌喉不醉難休勸君滿滿酌¶
金甌縦使花時常病酒也是風流¶
　　　㝎風波¶
把酒花前欲問他對花何恡醉顔&KR0755;春到㡬人能爛賞¶
<pb:KR4j0065_SBCK_001-23b>¶
何况無情風雨䓁閑多　艶樹香叢都㡬許朝暮惜紅¶
愁粉奈情何好是金舩浮玉浪相向十分深送一聲歌¶
　　　又¶
把酒花前欲問伊忍嫌金盞負春時紅艶不能旬日看¶
冝算湏知開謝只相随　蝶去蝶来猶觧戀難見囬頭¶
還是度年期莫候飲䦨花已盡方信無人堪與𥙷殘枝¶
　　　又¶
把酒花前欲問公對花何事訴金鍾為問去年春甚處¶
虗度鶯聲撩乱一塲空　今歲春来湏爱惜難得湏知¶
花面不長紅待得酒醒君不見千片不随流水即随風¶
<pb:KR4j0065_SBCK_001-24a>¶
　　　又¶
把酒花前欲問君世间何訃可留春縱使青春留得住虗¶
語無情花對有情人　任是好花湏落去今古紅顔能¶
得㡬時新暗想浮生何事好唯有清歌一曲倒金樽¶
　　　又¶
過盡韶光不可添小樓紅日下層簷春睡覺来情緒悪¶
寂寞楊花撩乱拂珠簾　早是閑愁依舊在無奈那堪¶
更𬒳宿酲兼把酒送春惆悵甚長恁年年三月病厭厭¶
　　　驀山溪¶
新正𥘉破三五銀蟾滿纎手染香羅剪紅蓮滿城開遍¶
<pb:KR4j0065_SBCK_001-24b>¶
樓䑓上下歌管咽春風駕香輪停寳馬只待金烏晚¶
帝城今夜羅綺誰為伴應卜紫姑神問歸期相思望㫁¶
天涯情緒對酒且開顔春宵短春寒淺莫待金盃暖¶
　　　浣溪沙¶
燈燼垂花月似霜薄簾映月両交光酒醺紅粉自生香¶
　㕠手舞餘拖翠䄂一聲歌已釂金觴休回嬌眼断人¶
腸¶
　　　又¶
堤上逰人逐画舩拍堤春水四垂天緑楊樓外岀鞦韆¶
　白髪戴花君莫笑六么催拍盞頻傳人生何處似樽¶
<pb:KR4j0065_SBCK_001-25a>¶
前¶
　　　又¶
翠䄂嬌鬟舞石州両行紅粉一時羞新聲難逐管絃愁¶
　白髪主人年未老清時賢相望偏優一樽風月為公¶
留¶
　　　又¶
湖上朱輪響画輪溶溶春水浸春雲碧琉璃&KR0632;净無塵¶
　當路逰絲縈醉客隔花啼鳥喚行人日斜歸去奈何¶
春¶
　　　又¶
<pb:KR4j0065_SBCK_001-25b>¶
紅粉佳人白玉杯木蘭船稳棹歌催緑荷風裡笑聲来¶
　細雨輕煙籠草樹斜橋曲水遶楼䑓夕陽髙處画幈¶
開¶
　　　又¶
雲曵香綿彩柱髙絳旗風颭出花梢一棱紅帶徃来抛¶
　束素羙人羞不打却嫌裙慢褪&KR0655;腰日斜深院影空¶
摇¶
　　　又¶
葉底青青杏子垂枝頭薄薄栁綿飛日髙深院晚鶯啼¶
　堪恨風流成薄倖断無消息道歸期托腮無語翠眉¶
<pb:KR4j0065_SBCK_001-26a>¶
<pb:KR4j0065_SBCK_001-27a>¶
西湖南北煙波濶風裏絲篁聲韻咽舞餘裙帯緑㕠垂¶
酒入香腮紅一抹　杯深不覺琉璃&KR0632;貪㸔六么花十¶
八明朝車馬各西東惆悵画橋風與月¶
　　　又¶
兩翁相遇逄佳莭正值栁綿飛似雪便湏豪飲敵青春¶
莫對新花羞白髪　人生聚散如弦筈老去風情尤惜¶
别大家金盞倒垂蓮一任西楼仾曉月¶
　　　又¶
常憶洛陽風景媚烟暖風和添酒味鶯啼宴席似留人¶
花岀墻頭如有意　别来巳隔千山翠望㫁危樓斜日¶
<pb:KR4j0065_SBCK_001-27b>¶
墜関心只為牡丹紅一片春愁来夣裡¶
　　　又¶
燕鴻過後春歸去細筭浮生千萬緒来如春夣㡬多時¶
去似朝雲無覔處聞琴觧珮神仙侣挽㫁羅衣留不¶
住勸君莫作獨醒人爛醉花間應有数¶
　　　又¶
池塘水緑春㣲煖記得玉真𥘉見面從頭歌韻響錚鏦¶
入破舞腰紅乱旋　玉鈎簾下香堦畔醉後不知紅日¶
晚當時共我賞花人點檢如今無一半¶
　　　又¶
<pb:KR4j0065_SBCK_001-28a>¶
别後不知君逺近觸日凄凉多少悶漸行漸逺漸無書¶
水濶魚沉何處問　夜深風竹𫾣秋韻萬葉千聲皆是¶
恨故歌单枕夣中尋夢又不成燈又燼¶
　　　採桑子¶
　昔者王子猷之爱竹造門不問于主人陶渊明之卧¶
　輿遇酒便留于道上况西湖之勝㮣擅東頴之佳名¶
　雖羙景良辰固多于高㑹而清風明月幸属于閒人¶
　並逰或結于良朋乗興有時而獨徃鳴蛙暫聼安問¶
　属官而属私曲水臨流自可一觴而一詠至歡然而¶
　㑹意亦傍若于無人乃知偶来常勝扵特来前言可¶
<pb:KR4j0065_SBCK_001-28b>¶
　信所有雖非于已有其得已多因飜舊闋之辭寫以¶
　新聲之調敢陳薄伎聊佐清歡¶
　　　一¶
輕舟短棹西湖好緑水逶迤芳草長堤隐隐笙歌處處¶
随　無風水面琉璃&KR0632;不覺船移㣲動漣漪驚起沙禽¶
掠岸飛¶
　　　二¶
春深雨過西湖好百卉争妍蝶乱蜂暄晴日催花暖欲¶
然　蘭橈画舸悠悠去疑是神仙返照波間水濶風髙¶
颺管弦¶
<pb:KR4j0065_SBCK_001-29a>¶
　　　三¶
畫舩載酒西湖好急管繁絃玉盞催傳稳泛平波任酔¶
眠　行雲却在行舟下空水澄鮮俯仰留連疑是湖中¶
别有天¶
　　　四¶
群芳過後西湖好狼籍殘紅飛絮濛濛垂栁欄干盡日¶
風笙歌散盡逰人去始覺春空垂下簾櫳㕠燕歸来¶
細雨中¶
　　　五¶
何人觧賞西湖好佳景無時飛盖相追貪向花間醉玉¶
<pb:KR4j0065_SBCK_001-29b>¶
巵　誰知閒凭闌干䖏芳草斜暉水逺烟㣲一點滄洲¶
白鷺飛¶
　　　六¶
清明上巳西湖好滿目繁華争道誰家緑栁朱輪走鈿¶
車　逰人日暮相将去醒醉諠譁路轉堤斜直到城頭¶
搃是花¶
　　　　七¶
荷花開後西湖好載酒来時不用旌旗前後紅幢緑盖¶
随　画舩撐入花深䖏香泛金巵烟雨微微一片笙歌¶
醉裏歸¶
<pb:KR4j0065_SBCK_001-30a>¶
　　　八¶
天容水色西湖好雲物俱鮮鷗鷺閑眠應慣尋常聼管¶
絃　風清月白偏冝夜一片瓊田誰羡驂鵉人在舟中¶
便是仙¶
　　　九¶
殘霞夕照西湖好花塢蘋汀十頃波平野岸無人舟自¶
横　西南月上浮雲散軒檻凉生蓮芰香清水面風来¶
酒面醒¶
　　　十¶
平生為爱西湖好来擁朱輪冨貴浮雲俯仰流年二十¶
<pb:KR4j0065_SBCK_001-30b>¶
春　歸来恰似遼東鶴城郭人民觸目皆新誰識當年¶
舊主人¶
　　　十一¶
画楼鐘動君休唱徃事無蹤聚散怱怱今日歡娯㡬客¶
同　去年緑鬂今年白不覺衰容明月清風把酒何人¶
憶謝公¶
　　　歸自謡¶
何處笛深夜夣囘情脉脉竹風簷雨寒窓隔　離人㡬¶
歲無消息今頭白不眠特地重相憶¶
　　　又¶
<pb:KR4j0065_SBCK_001-31a>¶
春艶艶江上晚山三四點栁絲如剪花如染　香閨寂¶
寂門半掩愁眉歛淚珠滴破胭脂臉¶
　　　長相思¶
蘋滿溪栁遶堤相送行人溪水西囬時隴月低　煙霏¶
霏風凄凄重倚朱門聼馬嘶寒鷗相對飛¶
　　　又¶
深画眉淺画眉蝉鬢鬅鬙雲滿衣陽䑓行雨囬　巫山¶
髙巫山低暮雨潇潇郎不歸空房獨守時¶
　　　又¶
花似伊栁似伊花栁青春人别離低頭㕠泪垂　長江¶
<pb:KR4j0065_SBCK_001-31b>¶
東長江西両岸鴛鴦両處飛相逢知㡬時¶
　　　又¶
㴱花枝淺花枝㴱淺花枝相並時花枝難似伊　玉如¶
肌桞如眉爱著鵝黄金縷衣啼粧更為誰¶
　　　訴衷情¶
清晨簾幕卷輕霜呵手試梅粧都縁自有離恨故画作¶
逺山長　思徃事惜流芳易成傷擬歌先歛欲笑還顰¶
最㫁人膓¶
　　　踏沙行¶
候舘梅殘溪橋栁細草薫風暖揺征轡離愁漸逺漸無¶
<pb:KR4j0065_SBCK_001-32a>¶
窮迢迢不断如春水　寸寸柔腸盈盈粉泪樓高莫近¶
危䦨倚平蕪盡䖏是春山行人更在春山外¶
　　　望江南¶
江南蝶斜日一㕠㕠身似何郎全傅彩心如韓夀爱偷¶
香天賦與輕狂　㣲雨後薄翅膩煙光纔伴逰蜂来小¶
院又随飛絮過東墻長是為花忙¶
　　　减字木蘭花¶
㽞春不住燕老鶯慵無覔處說似殘春一老應無却少¶
人　風和月好辦得黄金湏買笑爱惜芳時莫待無花¶
空折枝¶
<pb:KR4j0065_SBCK_001-32b>¶
　　　生查子¶
去年无夜時花市燈如晝月到栁梢頭人約黄昏後¶
今年元夜時月與燈依舊不見去年人淚滿春衫䄂¶
　　　又¶
含羞整翠鬟得意頻相頋㕍柱十三絃一一春鶯語¶
嬌雲容易飛夢㫁知何處深院鎻黄昏陣陣芭蕉雨¶
　　　瑞鷓鴣¶
椘王䑓上一神仙眼色相看意已傳見了又休還似夣¶
坐来雖近逺如天　隴禽有恨猶能説江月無情也觧¶
圎更𬒳春風送惆悵落花飛絮兩翩翩¶
<pb:KR4j0065_SBCK_001-33a>¶
　　　　傷情逺¶
関河愁思望處滿漸素秋向晚㕍過南雲行人回泪眼¶
　㕠鵉衾禂悔展夜又永枕孤人逺夣未成歸梅花聞¶
塞管¶
　　　阮郎歸¶
東風臨水日㗸山春来長是閑落花狼籍酒䦨珊笙歌¶
醉夣間　春睡覺晚粧殘無人整翠鐶留連光景惜朱¶
顔黄昏獨倚欄¶
　　　又¶
南園春早踏青時風和聞馬嘶青梅如豆栁如眉日長¶
<pb:KR4j0065_SBCK_001-33b>¶
蝴蝶飛　花露重草烟低人家簾幕垂鞦韆慵困觧羅¶
衣画梁㕠燕棲¶
　　　又¶
角聲吹断隴梅枝孤窓月影低塞鴻無限欲驚飛城烏¶
休夜啼　尋断夣掩㴱閨行人去路迷門前楊栁緑隂¶
齊何時聞馬嘶¶
<pb:KR4j0065_SBCK_001-34a>¶
王介甫¶
　　　桂枝香¶
登臨送目正故國晚秋天氣𥘉肅千里澄江似練翠峰¶
如簇征㠶去掉殘陽裏背西風酒旗鈄矗綵舟雲淡星¶
河鷺起畫圗難足　念徃昔繁華競逐嘆門外樓頭悲¶
恨相續千古憑髙對此謾嗟榮辱六朝舊事随流水但¶
寒煙芳草凝緑至今商女時時猶唱後庭遺曲¶
　　　菩薩蠻¶
𢾗家茅屋閒臨水輕衫短帽垂楊袖今日是何朝看予¶
度石橋　梢梢新月偃午醉醒来晚何物最関情黄鸝¶
<pb:KR4j0065_SBCK_001-34b>¶
一両聲¶
　　　漁家傲¶
燈火已收正月半山南山北花撩亂聞説㳺亭新水漫¶
騎欵叚穿雲入塢㝷幽伴　拂却僧牀褰素幔千嵓萬¶
壑春風滿一弄松聲悲急筦驚夣㫁西窓㸔日猶嫌短¶
　　　又¶
平㟁小槗千嶂抱柔藍一水縈花草茅屋数間窓窈窕¶
塵不到時時自有春風掃　午枕覺来聞語鳥歌眠似¶
聼朝鷄早忽憶故人今搃老貪夣好茫然忘了邯鄲道¶
　　　雨霖鈴¶
<pb:KR4j0065_SBCK_001-35a>¶
孜孜矻矻向無明裏強作窠窟浮名浮利何濟堪㽞戀¶
䖏輪廽倉卒幸有明空妙覺可弹指超出縁底事抛了¶
金潮認一浮漚作瀛渤　本源自性天真佛秪些些妄¶
想中埋没貪他眼花陽艶誰信道本来無物一旦茫然¶
終𬒳閻羅老子相屈便縦有千種机籌怎免伊唐突¶
　　　清平楽¶
雲垂平野暎竹籬茒舎閴寂幽居實瀟洒是䖏緑嬌紅¶
冶　丈夫運用堂堂且莫五角六張若有一巵芳酒逍¶
遥自在無妨¶
　　　浣溪沙¶
<pb:KR4j0065_SBCK_001-35b>¶
百𤱔庭中半是苔門前百道水縈廽爱閒能有㡬人来¶
　小院囬廊春寂寂山桃溪杏両三栽爲誰零落爲誰¶
開¶
　　　訴衷情(和俞秀老鶴詞)¶
常時黄色見眉間松桂我同攀每言天上辛苦不肯餌¶
金丹　憐水静愛雲閒便忘還高歌一曲嵓谷迤邐宛¶
似啇山¶
　　　又¶
莫言普化祗顛狂真觧作津梁驀然打箇䈥斗直跳過¶
羲皇　臨濟處徳山行果承當将他建主認作心誠也¶
<pb:KR4j0065_SBCK_001-36a>¶
是㝷香¶
　　　　南鄉子¶
嗟見世間人但有&KR0655;毫即是塵不住舊時無相貎沉淪¶
秪為従来認識神　作麽有踈親我自降魔轉法輪不¶
是攝心除妄想求真行化空身即法身¶
　　　又¶
自古帝王州欎欝葱葱佳氣浮四百年来如一夢堪愁¶
晋代衣冠成古丘　繞水恣行逰上盡層城更上樓徃¶
事悠悠君莫問囬頭檻外長江空自流¶
　　　浪淘沙令¶
<pb:KR4j0065_SBCK_001-36b>¶
伊吕両衰翁厯遍窮通一為釣叟一耕傭若使當時身¶
不遇老了英雄　湯武偶相逄風虎雲龍興王祇在笑¶
談中直至如今千載後誰與争功¶
　　　甘露歌¶
折得一枝香在手人間應未有疑是經春雪未消今日¶
是何朝盡日含毫難比興都無色可竝萬里晴天何處¶
来真是屑瓊瑰天寒日暮山谷裏的礫愁成水池上漸¶
多枝上稀唯有故人知¶
<pb:KR4j0065_SBCK_001-37a>¶
晁無咎¶
　　　永遇楽(東臯寓居)¶
枀菊堂深芰荷池小長夏清暑燕引雛還鳩呼婦徃人¶
静郊原趣麥天已過薄衣輕扇試起遶園徐歩聼衡宗¶
欣欣童稚共説夜来𥘉雨　蒼菅徑裏紫葳枝上(一云蒼菅/徑外淩霄)¶
(枝/上)数點幽花垂露(一云数朶/丹/花)東里催鋤西隣助餉相戒清晨¶
去斜川歸興翛然滿目囬首帝鄊何䖏只愁恐輕鞍犯¶
夜覇陵舊路¶
　　　江神子(集句惜春)¶
㕠鴛池沼水融融桂堂東又春風今日看花花勝去年¶
<pb:KR4j0065_SBCK_001-37b>¶
紅把酒问花花不語携手䖏遍芳叢　留春且住莫怱¶
怱秉籠金夜寒濃沉醉挿花之馬月明中待得醒時君¶
不見不随水即随風¶
　　　鹽角兒(亳社觀梅)¶
開時似雪謝時似雪花中竒絶香非在蘂香非在蕚骨¶
中香徹　占溪風留溪月堪羞損山桃如血直饒更踈¶
踈淡淡終有一般情别¶
　　　千秋歲(次韵弔高郵秦少㳺)¶
江頭苑外常記同朝退飛騎軋鳴珂碎齊謳雲遶扇趙¶
舞風逥帶嚴鼔㫁杯&KR1083;藉草猶相對　洒涕誰能㑹醉¶
<pb:KR4j0065_SBCK_001-38a>¶
卧藤隂盖人己去詞空在兎園髙宴俏虎觀英㳺改重¶
感慨驚濤自卷珠沉海¶
　　　憶少年(别歴下)¶
無窮宫栁(一云/烟水)無情画舸無根行客南山尚相送只高城¶
人隔　罨畵園林溪紺碧筭重來盡成陳迹劉郎鬢如¶
此况桃花顔色¶
　　　臨江仙¶
身外間愁空滿眼就中歡事常稀明年應是送君期試¶
従今夜數相㑹㡬多時　淺酒欲邀誰共勸深情惟有¶
君知東溪春近好同歸栁垂江上影梅謝雪中枝¶
<pb:KR4j0065_SBCK_001-38b>¶
　　　水龍吟(别呉興至松江作)¶
水晶宫繞千家卞山倒影㕠溪裏白蘋洲渚詩成春曉¶
當年此地行遍瑶䑓弄英携手月婵姢際筭多情小杜¶
風流未覩空腸㫁枝間子　一似君㤙賜與賀家湖千¶
峯凝翠黄梁未熟紅旌已逺南柯舊事常恐重來夜䦨¶
相對也疑非是向松陵囬首平蕪盡處在青山外¶
　　　行香子(夏日即事)¶
前歲栽桃今歲成蹊更黄鸝乆住相知㣲行清露細履¶
斜暉對林中侣闲中我醉中誰　何妨到老常閑常醉¶
任功名生事俱非衰顔難強拙語多遅但酒同行月同¶
<pb:KR4j0065_SBCK_001-39a>¶
坐影同嬉¶
　　　摸魚兒¶
買陂塘旋栽楊栁依稀淮岸江浦東臯新雨輕痕漲沙¶
觜鷺来鷗聚堪愛處最好是一川夜月光流注無人獨¶
舞任翠幄張天柔茵席地酒盡未歸去　青綾𬒳休憶¶
金闺故歩儒冠曽把身誤弓刀千騎成何事荒了邵平¶
瓜圃君試覷滿青鏡星星鬂影今如許功名浪語便似¶
得班超封矦萬里歸計恐遅暮¶
　　　尉遲杯¶
去年時正愁絶過却紅杏飛沉吟杏子青時追悔負好¶
<pb:KR4j0065_SBCK_001-39b>¶
花枝今年又春到傍小欄日日數花期人有信花却無¶
慿故教春意遅遲　及至待得融怡未攀條枯蘂已嘆¶
春帰怎得春如天不老更教花與月相随儘歸路拍手¶
欄街笑人況醉如泥¶
　　　鳯凰䑓上憶吹簫¶
千里相思况無百里何妨暮徃朝還又正是梅𥘉淡佇¶
鶯未綿蛮陌上相逢緩轡風細細雲日班班新晴好得¶
意未妨行盡春山　應携後房小妓来為我盈盈對舞¶
花間便拚却松醪翠滿蜜炬紅殘湏信征鞍射虎清世¶
裏曽有人閑都休說簾外夜乆春寒¶
<pb:KR4j0065_SBCK_001-40a>¶
　　　紫玉簫(過堯民金部四叔位見韓相家姬輕盈/所留題)¶
羅綺叢中笙歌筵裏眼狂𥘉認輕盈無花觧比似一鈎¶
新目雲際𥘉生筭不淂都占與第一佳名輕歸去那知¶
有人别後牽情　㐮王自是春夣休謾説東墻事更難¶
憑誰教慕宋要題詩曽倚寳柱低聲似瑶䑓曉空暗想¶
衆裏飛瓊餘香冷猶在小窓一到魂驚¶
　　　水龍吟(惜春)¶
問春何苦怱怱帶風伴雨如馳驟出葩細蕚小園低檻¶
壅培未就吹盡繁紅占春長乆不如垂栁筭春長不老¶
人愁春老愁只是人間有　春恨十常八九忍輕辜芳¶
<pb:KR4j0065_SBCK_001-40b>¶
醪經口那自是桃花結子不因春痩世上功名老来風¶
味春歸時候最多情猶有樽前青眼相逢依舊¶
　　　望海潮(楊州芍薬㑹)¶
人間花老天涯春去揚州别有風光紅薬萬株佳名千¶
種夭嬈浩態真香尊貴御衣黄未便教西洛獨占花王¶
困倚䦨干漢宫誰敢妬新粧　年年髙㑹維揚㸔家誇¶
絶艶人詫奇芳結蘂當屏聨葩就幄紅遮緑遶華堂花¶
而映交相更秉燭覌時幽意難忘罷酒風亭夣魂驚悲¶
在仙鄉¶
　　　八聲甘州(追和東坡錢塘作)¶
<pb:KR4j0065_SBCK_001-41a>¶
謂東坡未老賦歸来天未遣公歸向西湖两處秋波一¶
種飛靄澄暉又擁竹西歌吹僧老木蘭非一笑千秋事¶
浮世危機　莫倚平山欄檻是醉翁飲處江雨霏霏送¶
孤鴻揮手相接眼中稀念平生相従江海住飄蓬不遣¶
此心違登臨事更何湏惜吹㡌淋衣¶
　　　又¶
謂東風定是海東来海上最春先乍㣲陽破臈梅心已¶
省栁意都還雪後南山聳翠平野欲生烟記得相逢日¶
如上林邊　莫歎春光易老筭今年春老還有明年嘆¶
人生難得長好是朱顔有随軒金釵十二為醉嬌一曲¶
<pb:KR4j0065_SBCK_001-41b>¶
踏珠筵功名事筭何如此花下樽前¶
　　　滿江紅(赴玉山之謫與諸公泛舟大澤分題為/别)¶
莫話江南舩頭轉三千餘里未歎此浮生飄蕩但傷佳¶
㑹滿眼青山芳草外半篙碧水斜陽裏问此中何處芰¶
荷深漁人指　清時事覊逰意盡付與狂歌醉有才多¶
南阮日為知己不似朱公江海去未成陶令田園計便¶
楚鄉風物勝吾鄉何人對¶
　　　又(次韻李待制因弔之)¶
華鬂春風長歌罷傷今感昨春正好瑶墀已歎侍臣冥¶
寞牙帳塵昏餘剱戦翠幃月冷虗絃索記徃時龍坂誤¶
<pb:KR4j0065_SBCK_001-42a>¶
曽登今飄泊　賢人命從来薄流年竟赴誰託繞南枝¶
身似未眠飛鵲射虎山邊追舊迹騎鯨海上尋前約便¶
江湖與世永相忘還堪樂¶
　　　惜分飛(湖州作)¶
山水光中元無暑是我銷魂别處只有多情兩㑹人深¶
意留人住　不及梅花来已暮未見荷花又去圗盡它¶
年覷断腸千古苕溪路¶
　　　又¶
銷暑樓前㕠溪市盡住水晶宫裡人共荷花䴡更無一¶
點塵埃氣　誰遣使君怱怱至又作怱怱去計莫放檣¶
<pb:KR4j0065_SBCK_001-42b>¶
竿起大家都把羅中繋¶
　　　&KR0916;江仙(和韓求仁南都送别)¶
曽唱牡丹留客飲明年何處相逄忽驚鵲起落梧桐緑¶
荷應恨囬首背西風　莫歎今宵身是客一樽未曉猶¶
同此身應似去來鴻江湖歸夣依約櫓聲中¶
　　　又¶
十歲兒童同硯席華𥚑織翠如葱一生心事醉吟中相¶
逄俱白首無語對西風　莫　樽前凋减衰顔得酒能¶
紅可怜此㑹意無窮夜䦨人搃睡獨遶菊花叢¶
　　　浣溪沙(廣陵𬒳召留别)¶
<pb:KR4j0065_SBCK_001-43a>¶
悵飲都門春恨驚東飛身與白鷗輕淮山一點眼𥘉明¶
　誰使夣囬蘭芷國却将春去鳯凰城檣烏風轉不勝¶
情¶
　　　木蘭花¶
小樓新建堪臨逺一帶寒山都入眼人間應未覺春歸¶
樓上巳先驚桞変　風威自與㣲陽戦雪意不遮&KR0714;臘¶
換少須文棟燕㕠囬来㸔東城花一片¶
　　　行香子(梅)¶
雪裡清香月下踈枝更無花堪比瓊姿一年一見千繞¶
千廻向未開時愁花謝怨花飛　芳樽移就幽葩折取¶
<pb:KR4j0065_SBCK_001-43b>¶
似玉人携手同歸揚州應記東閣逄時口劉郎誤題詩¶
句怨桃溪¶
　　　洞仙歌(賞海棠)¶
群芳老盡是海棠時候雨過寒輕好晴晝最夭嬈一樹¶
全是𥘉開雲鬟小塗粉施朱未就　全開還自好駘蕩¶
春餘百様宫羅闘繁繡縦無語也心應恨我来遅恰栁¶
絮将春歸後醉猶倚柔柯怯黄昏這一點愁湏共花同¶
瘦¶
　　　又¶
年年青眼為江梅腸㫁一句新詩思無限向碧瓊枝上¶
<pb:KR4j0065_SBCK_001-44a>¶
白玉葩中春猶淺一點龍香清逺　誰抛傾國艶昨夜¶
前村都恐東皇未曽見正紅杏倚雲時自覺銷香驚何¶
許飄零千片待氷雪叢中㸔奇姿觧一笑春妍盡囬仙¶
苑¶
　　　又(泗州中秋作此絶筆之詞也)¶
青煙羃處碧海飛金鏡永夜閑堦卧桂影露凉時零亂¶
多少寒螿神京逺唯有藍槗路近　水晶簾不下雲母¶
幈開冷浸佳人淡脂粉待都将許多明付與金樽投曉¶
共流霞傾盡更携取胡床上南樓㸔玉做人間素秋千¶
傾¶
<pb:KR4j0065_SBCK_001-44b>¶
<pb:KR4j0065_SBCK_001-44b>¶
李元膺¶
　　　洞仙歌¶
亷&KR0655;細雨殢東風如困縈㫁千絲為誰恨向楚宫一夣¶
千古悲凉無處問愁到而今未盡　分明都是泪泣栁¶
沾花常與騷人伴孤悶記當年得意處酒力方融怯輕¶
寒玉爐香潤又豈識情懷苦難禁對點滴簷聾夜寒燈¶
暈¶
　一年春物惟梅栁間意味最㴱至鶯花爛熳時則春¶
　已衰遅使人無復新意予作洞仙歌使探春者歌之¶
　無後時之悔¶
<pb:KR4j0065_SBCK_001-45a>¶
雪雲散盡放曉晴池院楊栁于人便青眼更風流多處¶
一點梅心相映遠約畧嚬輕笑淺　一年春好䖏不在¶
濃芳小艶踈香最嬌軟到清明時候百紫千紅花正乱¶
已失春風一半蚤占取韶光共追逰但莫管春寒醉紅¶
自暖¶
　　　驀山溪(送蔡元長)¶
溪堂歡燕慣捧玻璃盞今日祖西城更忍把一杯重勸¶
别離情味自古不堪秋催淚雨濕西風腸共危絃㫁¶
夕陽去路五馬旌旗乱便是古都春應醉恋曲江池舘¶
湏知别後叠翠(汶上/楼閣)倚䦨情青嶂晚碧雲深日近長安逺¶
<pb:KR4j0065_SBCK_001-45b>¶
　　　鷓鴣天¶
寂寞秋千両繡旗日長花影轉階遅燕驚午夣週遮語¶
蝶困春逰落拓飛　思徃事入顰眉栁稍隂重又當時¶
薄情風絮難拘束飛過東墻不肯歸¶
　　　菩薩蛮¶
綵旗昼柱清明後花前姊妹争携手先緊繡羅裙輕衫¶
束領巾　瑣䋲金釧響漸岀花稍上笑裡问高低盤雲¶
單玉螭¶
　　　一落索¶
天上粉雲如掃放小楼清曉古今何處想風流最瀟洒¶
<pb:KR4j0065_SBCK_001-46a>¶
龍山㡌　人似年華易老且芳樽頻倒西風于我更多¶
情露金靨籬邊笑¶
　　　浣溪沙(詠掠髪)¶
乞與安仁掠鬂霜不湏紅線小機窓剪刀踈下蜀羅長¶
　繊手捻殘針縷細金釵飜過齒痕香同心小綰寄思¶
量¶
　　　又¶
飲散蘭堂月未中驊騮嬌簇絳紗籠玳簮促坐客従容¶
　巳醉人間千日酒賜来天上宻雲龍蓬仙淸興欲乗¶
風¶
<pb:KR4j0065_SBCK_001-46b>¶
張子野¶
　　　天仙子¶
水調数聲持酒聼午醉醒来愁来醒送春春去㡬時囬¶
臨晚鏡傷流景徃事後期空記省　沙上並禽池上瞑¶
雲破月来花弄影重重翠幙宻遮灯風不定人𥘉静明¶
日落紅應滿徑¶
　　　又¶
醉笑相逄能㡬度為報江顔春且住主人今日是行人¶
紅䄂舞清歌女憑仗東風交點取　三月栁枝柔如縷¶
落絮&KR0786;飛還恋樹有情寕不憶西園鶯觧語花無数應¶
<pb:KR4j0065_SBCK_001-47a>¶
訝使君何處去¶
　　　南鄉子¶
潮上水清渾棹影輕于水底雲去意徘徊無奈涙衣巾¶
猶有當時粉黛㾗　海近古城昏暮角寒沙鴈隊分今¶
夜相思應看月無人露冷依前獨掩門¶
　　　清平楽¶
清歌逐酒醉臉鮮霞透櫻小杏青寒食後衣換縷金輕¶
繡　畫堂新月朱扉嚴城夜鼔歸遲細㸔玉人粧面春¶
工不在花枝¶
　　　燕春䑓¶
<pb:KR4j0065_SBCK_001-47b>¶
䴡日千門紫烟㕠闕瓊林又報春廽殿閣風㣲當時去¶
燕還來五侯池舘屏開探芳菲走馬天街重簾人語轔¶
轔車&KR1707;逺近輕雷　雕觴霞灔翠幕雲飛椘腰舞栁宫¶
面粧梅金猊夜煖羅衣暗裛香煤洞府人歸放笙歌燈¶
火樓䑓下蓬莱猶有花上月清影徘徊¶
　　　减字木蘭花¶
垂螺近額走上紅䄄𥘉趂拍只恐輕飛擬倩逰絲惹住¶
衣　文鴛繡履去似流風塵不起舞徹伊州頭上花枝¶
顫未休¶
　　　好事近¶
<pb:KR4j0065_SBCK_001-48a>¶
燈燭上山堂香霧煖生寒夕前夜雪消梅痩已不禁輕¶
摘　㕠杯未徹寳盃空粧光艶瑶席好趂笑聲歸去有¶
随人月色¶
　　　醉落魄¶
雲輕桞弱内家髻子新梳掠生香真色人輕學橫管孤¶
吹月淡天垂幙　朱唇淺破桃花蕚倚樓誰在䦨干角¶
夜寒指冷羅衣薄聲入霜林簌簌飛梅落¶
　　　千秋萬歲¶
㡬聲鶗鴂又報芳菲歇惜春更選&KR0714;紅折雨輕風色暴¶
梅子青時莭永豊栁無人盡日花飛雪　莫把么絃撥¶
<pb:KR4j0065_SBCK_001-48b>¶
怨極絃能説天不老情難絶心似㕠絲網中有千千結¶
夜過也東窓未白孤燈滅¶
　　　浣溪沙¶
樓倚春江百尺高烟中還未見歸橈㡬時期信似江潮¶
　花片片飛風㺯蝶栁隂隂下水平橋日長才過又今¶
宵¶
　　　又¶
輕屧来時不破塵石榴花映石榴裙有情應觧憶青春¶
　夜短更難留逺夣日髙何計學行雲樹深鶯過静無¶
人¶
<pb:KR4j0065_SBCK_001-49a>¶
¶
楽府雅詞上終¶
