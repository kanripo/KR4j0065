# -*- mode: mandoku-view -*-
#+TITLE: 樂府雅詞
#+DATE: 2015-09-23 10:35:48
#+PROPERTY: JUAN 0

<md:KR4j0065_SBCK_005-18a>¶
<md:KR4j0065_SBCK_000-1a>¶
<pb:KR4j0065_WYG_000-1a>
欽定四庫全書　　　　　集部十
　樂府雅詞¶　　　　　　　詞曲類二(詞選之屬/)
　　提要
　　　　(臣/)等謹案樂府雅詞五巻宋曽慥編慥字端
　　　　伯晉江人官尚書郎直寶文閣奉祠閒居自
　　　　號至㳺居士所輯類説已别著録是編皆輯
　　　　宋人之詞原有朱彛尊題詞謂陳氏書録解
　　　　題載曽端伯樂府雅詞一十二巻拾遺二巻
<pb:KR4j0065_WYG_000-1b>
　　　　此本抄自上元焦氏止存三巻及拾遺殆非
　　　　足本然彛尊曝書亭集又載此書跋云繹其
　　　　自序稱三十有四家合三巻詞人為足本無
　　　　疑盖此巻首原題當為彛尊初稿集所載乃
　　　　詳定之本也慥自序謂渉諧謔則去之當時
　　　　艷曲謬託歐公者悉刪除之則命曰雅詞具
　　　　有風㫖非靡靡之音可比至於道宫薄媚西
　　　　子詞排徧之後有入破虚催衮徧催拍歇拍
<pb:KR4j0065_WYG_000-2a>
　　　　煞衮諸名皆他本所罕載猶見宋人舊法不
　　　　獨九張機詞僅見於此是又足資詞家之攷
　　　　證矣乾隆四十四年七月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　總　校　官　(臣/)　陸　費　墀
<pb:KR4j0065_WYG_000-3a>
樂府雅詞原序
予所藏名公長短句裒合成篇或後或先非有詮次多¶
是一家難分優劣渉諧謔則去之名曰樂府雅詞九重¶
傳出以冠於篇首諸公轉踏次之歐公一代儒宗風流¶
自命詞章幼眇世所矜式當時小人或作艷曲繆為公¶
詞今悉刪除凡三十有四家雖女流亦不廢此外又有¶
百餘闋平日膾炙人口咸不知姓名則類於卷末以俟¶
詢訪標目拾遺云紹興丙寅上元日温陵曽慥引
<md:KR4j0065_SBCK_000-2a>¶

<pb:KR4j0065_WYG_001-1a>
欽定四庫全書
　樂府雅詞巻上¶　　　¶　　　宋　曾慥　編
　　調笑
