# -*- mode: mandoku-view -*-
#+TITLE: 樂府雅詞
#+DATE: 2015-09-23 10:35:48
#+PROPERTY: JUAN 2

¶
<md:KR4j0065_SBCK_002-1a>¶
<pb:KR4j0065_WYG_002-1a>
欽定四庫全書
　樂府雅詞巻中¶　　　　　　宋　曾慥　編
　　蘭陵王¶　　　　　　　　　　　周美成
栁隂直煙裏絲絲弄碧隋堤上曾見幾畨拂水飄綿送¶
行色登臨望故國誰惜京華倦客長亭路年去歳來攀¶
折柔條過千尺　閒尋舊蹤跡又酒趂哀絃燈照離席¶
梨花榆火催寒食愁一箭風快半篙波煖迴頭迢逓便¶
數驛望人在天北　悽惻恨堆積漸别浦縈迴津堠岑
<pb:KR4j0065_WYG_002-1b>
寂斜陽苒苒春無極空月榭攜手露橋聞笛追思前事¶
似夢裏淚暗滴¶
　　瑞龍吟<md:KR4j0065_SBCK_002-2a>¶章臺路還見褪粉梅梢試花桃樹愔愔坊陌人家定巢¶
燕子歸來舊處　黯凝竚曾記箇人癡小乍窺門户清¶
晨淺約宫黃障風映袖盈盈笑語　前度劉郎重到訪¶
隣尋里同時歌舞惟有舊家秋娘聲價如故　吟牋賦
筆¶猶記燕臺句知誰伴名園露飲東城閒步事與孤鴻
<pb:KR4j0065_WYG_002-2a>
去¶探春盡是傷離緒官栁低金縷歸騎晩纖纖池塘
飛¶雨斷腸院落一簾風絮¶
　　慶宫春¶
天接平岡山圍寒野路長乍轉孤城衰栁啼鵶驚風過¶
雁動人一片秋聲倦遊休駕淡煙裏㣲茫見星塵埃憔
悴<md:KR4j0065_SBCK_002-2b>¶生怕黃昏離思牽縈　華堂舊日逢迎花艶參差香¶
霧飄零絃管當頭惟他絶藝夜深簧暖笙清眼波傳意¶
恨宻約怱怱未成許多煩惱都為當時一餉心情
<pb:KR4j0065_WYG_002-2b>
　　風流子¶
新渌小池塘風簾動碎影舞斜陽羨金屋去來舊時巢¶
燕土花繚遶前度梅墻繡閣鳳幃深幾許聽得理絲¶簧
欲説又休慮乖芳信未歌先咽愁近清商　暗想新¶粧
了開朱戸應是待月西廂苦恨夢魂今宵不到伊行¶問
甚時却與嘉音宻耗暗將潘鬢偷換韓香天便教人¶霎
時相見何妨<md:KR4j0065_SBCK_002-3a>¶　　滿庭芳
<pb:KR4j0065_WYG_002-3a>
風老鶯雛雨肥梅子午隂槐影清圓地卑山近衣潤費¶
鑪烟人去烏鳶自樂小橋外新渌濺濺凭欄久黃蘆芳¶
竹疑泛九江船　年年如社燕飄零瀚海來寄脩椽且¶
莫思身外長近樽前憔悴江南倦客不堪聽急管危絃¶
歌筵畔先安簟枕容我醉時眠¶
　　尾犯¶
粉墻低梅花照眼依然舊風味露痕輕綴疑淨洗鉛華¶
無限清麗去年勝賞曾孤倚氷盤同宴喜更可惜雪中
<pb:KR4j0065_WYG_002-3b>
髙士香篝熏素被　今年對花最怱怱相逢似有恨依
依<md:KR4j0065_SBCK_002-3b>¶愁瘁凝望久青苔上旋看飛墜相將見脆圓薦酒人
正¶在空江烟浪裏但夢想一枝瀟灑黃昏斜照水¶
　　隔浦蓮¶
新篁揺動翠葆曲逕通深杳夏果收新脆金丸驚落飛¶
鳥濃藹迷岸草蛙聲閙暴雨鳴池沼　水亭小浮萍破¶
處簷花簾影顛倒綸巾羽扇困臥北窗清曉屏裏呉山¶
夢自到驚覺依然身在江表
<pb:KR4j0065_WYG_002-4a>
　　定風波¶
莫倚能歌歛黛眉此歌能有幾人知他日風前花月底¶
重理好聲須記得來時　苦恨城頭傳漏水催起無<md:KR4j0065_SBCK_002-4a>¶情
那解惜相思莫訴金樽推玉臂從醉明朝有酒遣誰¶持¶
　　少年游¶
并刀如水呉鹽勝雪纎指剖新橙錦幄初温獸香不斷¶
相對坐調笙　低聲問向誰邊宿城上已三更馬滑霜¶
濃不如休去直自少人行
<pb:KR4j0065_WYG_002-4b>
　　秋蘂香令¶
乳鴨池塘烟暖風𦂳栁花迎面午粧粉指印窗眼曲裏¶
長眉翠淺　聞知社日停針線探新鷰寳釵落枕夢春¶
逺簾影參差滿院<md:KR4j0065_SBCK_002-4b>¶　　意難忘¶
衣染鶯黃愛停歌駐客勸酒持觴低鬟蟬影動私語口¶
脂香蓮露冷竹風涼判劇飲淋浪漏漸深移燈背壁細¶
與端相　知音見説無雙解移宫換徴未怕周郎顰眉
<pb:KR4j0065_WYG_002-5a>
知有恨貪要不成粧些箇事惱心腸待説與何妨又恐¶
伊尋消問息瘦損容光¶
　　㸃絳唇¶
遼鶴重來故鄉多少傷心地錦書不寄魚浪空千里¶
凴仗桃根説與悽涼意愁無際舊時衣袂猶有東風泪¶
　　風流子<md:KR4j0065_SBCK_002-5a>¶楓林彫晩葉闗河逈楚客慘將歸望一川瞑靄雁聲哀¶
怨半規涼月人影參差酒醒後泪花銷鳳蠟風幙巻金
<pb:KR4j0065_WYG_002-5b>
泥砧杵韻髙喚迴殘夢綺羅香減牽起餘悲　亭皋
分¶袂地難堪處偏是掩面牽衣何況怨懷長結重見無
期¶想寄恨書中銀鈎空滿斷腸聲裏玉筯偷垂多少舊
愁¶宻意唯有天知¶
　　齊天樂¶
緑蕪彫盡臺城路殊鄉又逢秋晩暮雨生寒鳴蛩勸織¶
深閤時聞裁剪雲窗靜掩歎重拂羅裀頓疎花簟尚有¶
綵囊露螢清夜照書巻　荆江留滯最久故人相望處<md:KR4j0065_SBCK_002-5b>¶
<pb:KR4j0065_WYG_002-6a>
離思何限渭水西風長安亂葉空憶詩情宛轉凭髙眺¶
逺正渌液新篘蟹螯初薦醉倒山翁但愁斜照歛¶
　　早梅芳近¶
繚墻深叢竹繞宴席臨清沼㣲呈纎屐故隱烘簾自嬉¶
笑粉香粧暈薄帶𦂳腰圍小嘆鴻驚鳳翥滿座看輕妙¶
　酒醒時會散了迴首城南道河隂髙轉露脚斜飛夜¶
將曉異鄉淹歳月醉眼迷登眺路迢迢恨滿千里草¶
　　水龍吟
<pb:KR4j0065_WYG_002-6b>
素肌應怯餘寒艶陽占立青蕪地樊川照日靈闗遮
路¶殘紅歛避傳火樓臺妬花風雨長門深閉亞簾櫳半
濕<md:KR4j0065_SBCK_002-6a>¶一枝在手偏勾引黃昏泪　别有風前月底布繁隂
滿¶園歌吹朱鉛退盡潘郎却酒昭君乍起雪浪飜空粉
裳¶縞夜不成春思恨玉容不見瓊英謾好與何人比¶
　　品令¶
夜闌人靜月痕寄梅梢疎影簾外曲角䦨干近舊攜手¶
處花霧寒幾陣　應是不禁愁與恨縱相逢難問黛眉
<pb:KR4j0065_WYG_002-7a>
曾把春衫印後期無定腸斷香銷盡¶
　　月中行¶
蜀絲趂日染乾紅㣲暖面脂融博山細炷藹房櫳靜看¶
打忩蟲　愁多膽怯疑虚幙聲不斷暮景疎鐘團圍四<md:KR4j0065_SBCK_002-6b>¶壁小屏風泪盡夢啼中¶
　　虞美人¶
疎籬曲徑田家小雲樹開秋曉天寒山色有無中野水¶
一聲鐘起送孤篷　添衣䇿馬尋亭堠愁抱惟宜酒菰
<pb:KR4j0065_WYG_002-7b>
蒲睡鴨占陂塘疑被行人驚散不成雙¶
　　又¶
玉觴纔掩朱絃悄彈指壺天曉回頭猶認倚墻花只向¶
小橋南畔便天涯　銀蟾依舊當忩滿顧影魂先斷凄¶
風休颭半殘燈擬倩今宵歸夢到雲屏¶
　　少年游<md:KR4j0065_SBCK_002-7a>¶簷牙縹緲小紅樓涼月掛銀鈎聒席笙歌透簾燈火風¶
景似揚州　當時面色欺春雪曾伴美人遊今日重來
<pb:KR4j0065_WYG_002-8a>
更無人問獨自倚闌愁¶
　　㸃絳唇¶
孤館迢迢暮天草露霑衣潤夜來秋盡月暈通風信¶
今日原頭黃葉飛成陣知人悶故來相趂共結分岐恨¶
　　又¶
征騎初停酒盃欲散離歌舉栁汀蓮浦看盡江南路¶
苦恨斜陽冉冉催人去空回顧淡煙橫素不見揚鞭處¶
　　浣溪沙<md:KR4j0065_SBCK_002-7b>¶
<pb:KR4j0065_WYG_002-8b>
寳扇輕圎淺畫繒象牀平穩細穿藤飛蠅不到避壺氷¶
　翠枕面涼頻憶睡玉簫手汗錯成聲日長無力看人¶
凭¶
　　又¶
薄薄紗厨望似空簟紋如水浸芙蓉起來嬌眼未醒忪¶
　強整羅衣擡皓腕更將紈扇掩酥胷羞郎何事面㣲¶
紅¶
　　又
<pb:KR4j0065_WYG_002-9a>
翠葆參差竹徑成新荷跳雨碎珠傾曲欄斜轉小池亭¶
　風約簾衣歸燕急水揺花影戲魚驚栁梢殘日弄㣲<md:KR4j0065_SBCK_002-8a>¶晴¶
　　又¶
雨過殘紅濕未飛珠簾一桁透斜暉遊蜂釀蜜竊香歸¶
　金屋無人風竹亂夜篝盡日水沉㣲一春須有憶人¶
時¶
　　又
<pb:KR4j0065_WYG_002-9b>
樓上晴天碧四垂樓前芳草接天涯勸君莫上最髙梯¶
　新笋看成堂下竹落花都入燕巢泥忍聽林表杜鵑¶
啼¶
　　又<md:KR4j0065_SBCK_002-8b>¶日射欹紅蠟帶香風乾㣲汗粉襟涼碧紗對捲簟紋光¶
　自剪栁枝明畫閣戲抛蓮的種池塘長亭無事好思¶
量<md:KR4j0065_SBCK_002-10a>¶　　卜筭子　　　　　　　　　　　陳瑩中
<pb:KR4j0065_WYG_002-10a>
身如一葉舟萬事潮頭起水長船髙一任伊來往洪濤¶
裏　潮落又潮生今古長如此後夜開樽獨酌時月滿¶
人千里¶
　　一落索¶
體上衣裳雲作縷不論寒暑世間多少老婆禪猶苦問¶
臺山路　堪笑龎翁無趣臨行却住古人公案不須論¶
還了得如今否¶
　　減字木蘭花<md:KR4j0065_SBCK_002-10b>¶
<pb:KR4j0065_WYG_002-10b>
大江北去未到滄溟終不住淮水東流日夜朝宗亦未¶
休　香爐烟裊濃淡巻舒終不老寸碧千鍾人醉華胥¶
月色中¶
　　又¶
華胥月色萬水千山同一白南北相望獨醉香山舊草¶
堂　淮岑妙境十載醺酣猶未醒一腹便便也讀春秋¶
也愛眠¶
　　卜筭子
<pb:KR4j0065_WYG_002-11a>
只解勸人歸都不留人住南北東西縂是家勸我歸何¶
處　去住縂由天天意人難阻若得歸時我自歸何必<md:KR4j0065_SBCK_002-11a>¶閒言語¶
　　又¶
黃了舊皮膚最是風流處多少紛紛陌上人不聽春鵑¶
語　觸目是家山到了須拈取雲散長空月滿天那箇¶
還鄉路¶
　　又
<pb:KR4j0065_WYG_002-11b>
夢裏不知眠覺後眠何在試問眼身與夢身那个能祇¶
對　醉後有人醒醒了無人醉要識三千與大千不在¶
㣲塵外¶
　　青玉案<md:KR4j0065_SBCK_002-11b>¶碧空黯淡同雲繞漸枕上風聲峭明透紗窗天欲曉珠¶
簾纔捲美人驚報一夜青山老　使君留客金樽倒正¶
千里瓊瑶未經掃欺壓梅花春信早十分農事滿城和¶
氣管取明年好
<pb:KR4j0065_WYG_002-12a>
　　驀山溪¶
扁舟東去極目滄波𣺌千古送殘紅到如今東流未了¶
午潮方去江月照還生千帆起玉繩低枕上鶯聲曉¶
錦囊佳句韻壓池塘草聲遏去年雲惱離懷餘音繚繞¶
倚樓看鏡此意與誰論一重水一重山目斷令人老¶
　　減字木蘭花<md:KR4j0065_SBCK_002-12a>¶世間藥院只愛大黃甘草賤急急加工更靠硫黃與鹿¶
茸　鹿茸喫了却恨世間涼藥少冷熱平均須是松根
<pb:KR4j0065_WYG_002-12b>
白茯苓¶
　　滿庭芳¶
擾擾怱怱紅塵滿袖自然心在溪山尋思百計真箇不¶
如閒浮世紛華夢影囂塵路來往循環江湖手長安障¶
日何似把漁竿　盤旋那忍去他邦縱好終異鄉闗向¶
七峰回首清泪斑斑西望烟波萬里扁舟去何日東還¶
分攜處相期痛飲莫放酒杯慳¶
　　又<md:KR4j0065_SBCK_002-12b>¶
<pb:KR4j0065_WYG_002-13a>
槁木形骸浮雲蹤跡一年兩到京華又還乗興往看洛¶
陽花聞道鞓紅最好春歸後終委塵沙忘言處花開花¶
謝不似我生涯　年華留不住饑飡困寢觸處為家這¶
一輪明月本自無瑕隨分冬裘夏葛都不會赤水黄芽¶
誰知我春風一拐談笑有丹砂¶
　　又¶
淮葉繽紛江烟濃淡别樽同倒寒暉來逢春信霜露惹¶
征衣往事元無是處何須待回首知非春鵑語從來勸
<pb:KR4j0065_WYG_002-13b>
我常道不如歸　家山何處近江樓簾棟夕巻朝飛問¶
西江筍蕨何似鱸肥且置華胥舊夢忘言處千古同時<md:KR4j0065_SBCK_002-13a>¶君知我平生心事相契古來稀¶
　　醉蓬萊¶
問東州何處境勝人幽兩俱難得狼山相望有髙堂千¶
尺妙曲轟空綵雲飜袖樂奏壺天長日笑我飄然蓬忩¶
竹户只延山色　擬掉觥舡徑衝花浪直造琱筵共醺¶
仙液仍乞蟠桃向廬山親植未舉江帆早逢淮雁問故
<pb:KR4j0065_WYG_002-14a>
人蹤跡逺老池邊陶翁琴裏此情何極¶
　　臨江仙¶
聞道洛陽花正好家家庭户春風道人飲處百壺空年¶
年花下醉看謝幾畨紅　此别又從何處去風萍一任<md:KR4j0065_SBCK_002-13b>¶西東語聲雖異笑聲同一輪深夜月何處不相逢¶
　　蝶戀花¶
海角芳菲留不住筆下風生飛入青雲去仙録有名天¶
賜與致君事業安排取　要識世間平坦路當使人人
<pb:KR4j0065_WYG_002-14b>
各有安心處黑髪便逢堯舜主笑人白首歸南畝¶
　　卜筭子¶
咄咄汝何人眼在眉毛下明月相逢萬里來何處分真¶
假　問著縂無言有口畨成啞荆棘林中自在身即是¶
知音者<md:KR4j0065_SBCK_002-14a>¶　　念奴嬌　　　　　　　　　　　徐師川¶¶
素光練靜照青山隱隱修眉横緑鳷鵲樓髙天似水碧¶
瓦寒生銀粟萬丈輝光奔雲湧霧飛過(闕/)　屋更無塵
<pb:KR4j0065_WYG_002-15a>
翳皓然冷浸梧竹　因念鶴髪仙翁當時曾共賞紫岩¶
飛瀑對影三人聊痛飲一洗閒愁千斛斗轉參移飜然¶
歸去萬里騎黃鵠一川霜曉呌雲吹斷橫玉¶
　　浣溪沙¶
章水何如潁水清江山明秀發詩情七言還我是長城¶
　小小鈿花開寳靨纎纎玉筍見雲英十千名酒十分<md:KR4j0065_SBCK_002-14b>¶傾¶
　　虞美人
<pb:KR4j0065_WYG_002-15b>
梅花元自江南得還醉江南客雲中雨裏為誰香聞道¶
數枝清笑出東墻　多情宋玉還知否梁苑無尋處臙¶
脂為萼玉為肌却恨惱人桃杏不同時¶
　　卜筭子¶
心空道亦空風靜林還靜巻盡浮雲月自明中有山河¶
影　供養及修行舊話成重省豆爆生蓮火裏時痛撥¶
寒灰冷¶
　　又<md:KR4j0065_SBCK_002-15a>¶
<pb:KR4j0065_WYG_002-16a>
天生百種愁掛在斜陽樹緑葉隂隂占得春草滿鶯啼¶
處　不見生塵步空憶如簧語栁外重重疊疊山遮不¶
斷愁來路¶
　　又¶
清池過雨涼暗有清香度縹緲娉婷絶代歌翠袖風中¶
舉　忽斂雙眉去縂是闗情處一段江山一片雲又下¶
陽臺雨¶
　　鷓鴣天
<pb:KR4j0065_WYG_002-16b>
緑水名園不是村淡粧濃笑兩生春笛中巳有多愁怨¶
雨裏因誰有泪痕　香旖旎酒氤氲多情生怕落紛紛<md:KR4j0065_SBCK_002-15b>¶舊來好事渾如夢年少風流付與君¶
　　又¶
滿眼紛紛恰似花飄飄泊泊自天涯雨中添得無窮濕¶
風裏吹成一道斜　銀作屋玉為車姮娥青女過人家¶
應嫌素面㣲㣲露故著輕雲薄薄遮¶
　　踏沙行
<pb:KR4j0065_WYG_002-17a>
素景將闌黄花初笑登髙一望秋天杳邀賓攜妓數能¶
來醉中贏得閒多少　佳氣氤氲飛雲縹緲竹林更著¶
清江遶髙歌屢舞莫催人華筵直待華燈照¶
　　又<md:KR4j0065_SBCK_002-16a>¶畫棟風生繡筵花繞層臺勝日頻髙眺清輝爽氣自娯¶
人何妨稱意開顔笑　水碧無窮山青未了斜陽浦口¶
歸帆少雲鬟烟鬢只供愁琵琶更作相思調¶
　　又
<pb:KR4j0065_WYG_002-17b>
玉露團花金風破霧髙臺與上晴空去舉杯相屬看前¶
山烟中亂疊青無數　皓齒明眸肌香體素惱人正在¶
秋波注因何欲雨又還晴歌聲遏得行雲住¶
　　南歌子(山樊/)¶
細蘂黄金嫩繁花白雪香共誰連璧向河陽自是不須¶
湯餅試何郎　妸娜&KR0034;鬆髻輕盈淡薄粧莫令韓壽在<md:KR4j0065_SBCK_002-16b>¶伊傍便逐遊蜂驚蝶過東墻¶
　　鷓鴣天
<pb:KR4j0065_WYG_002-18a>
宜笑宜顰堂上身能歌能舞惡精神臉邊紅入桃花嫩¶
眉上青歸栁葉新　嬌不語易生嗔尊前還是一畨春¶
深杯百罰重𢬵却只為妖嬈醉得人¶
　　浣溪沙¶
西塞山前白鷺飛桃花流水鱖魚肥一波纔動萬波隨¶
　黄帽豈如青蒻笠羊裘何似緑蓑衣斜風細雨不須¶
歸¶
　　又<md:KR4j0065_SBCK_002-17a>¶
<pb:KR4j0065_WYG_002-18b>
新婦磯邊秋月明女兒浦口晩潮平沙頭鷺宿戲魚驚¶
　青蒻笠前明此事緑蓑衣底慶平生斜風細雨小舟¶
輕¶
　　鷓鴣天¶
西塞山前白鷺飛桃花流水鱖魚肥朝廷若覔𤣥真子¶
晴在長江理釣絲　青蒻笠緑蓑衣斜風細雨不須歸¶
浮雲萬里烟波客惟有滄浪孺子知¶
　　又
<pb:KR4j0065_WYG_002-19a>
七澤三湘碧草連洞庭江漢水如天朝廷若覔𤣥真子¶
不在雲邊則酒邊　明月棹夕陽船鱸魚恰似鏡中懸<md:KR4j0065_SBCK_002-17b>¶絲綸釣餌都收却八字山前聽雨眼¶
　張志和漁父詞云西塞山前白鷺飛桃花流水鱖魚¶
　肥青蒻笠緑蓑衣斜風細雨不須歸顧況漁父詞云¶
　新婦磯邊月明女兒浦口潮平沙頭鷺宿魚驚東坡¶
　云𤣥真語極麗恨其曲度不傳加數語以浣溪沙歌¶
　之云西塞山前白鷺飛散花洲外片帆㣲桃花流水
<pb:KR4j0065_WYG_002-19b>
　鱖魚肥自芘一身青蒻笠相隨到處緑蓑衣斜風細¶
　雨不須歸山谷見之擊節稱賞且云惜乎散花與桃¶
　花字重疊又漁舟少有使帆者乃取張顧二詞合為¶
　浣溪沙云新婦磯邊眉黛愁女兒浦口眼波秋驚魚<md:KR4j0065_SBCK_002-18a>¶　錯認月沉鈎青蒻笠前無限事緑蓑衣底一時休斜¶
　風細雨轉船頭東坡跋云魯直此詞清新婉麗問其¶
　最得意處以山光水色替却玉肌花貌真得漁父家¶
　風也然纔出新婦磯便入女兒浦此漁父無乃太瀾
<pb:KR4j0065_WYG_002-20a>
　浪乎山谷晩年亦悔前作之未工因表弟李如箎言¶
　漁父詞以鷓鴣天歌之甚協律恨語少聲多耳因以¶
　憲宗畫像求𤣥真子文章及𤣥真之兄松齡勸歸之¶
　意足前後數句云西塞山前白鷺飛桃花流水鱖魚¶
　肥朝廷尚覔𤣥真子何處如今更有詩青蒻笠緑蓑¶
　衣斜風細雨不須歸人間欲避風波險一日風波十<md:KR4j0065_SBCK_002-18b>¶　二時東坡笑曰魯直乃欲平地起風波也東湖老人¶
　因坡谷互有異同之論故作浣溪沙鷓鴣天各二闋
<pb:KR4j0065_WYG_002-20b>
　云<md:KR4j0065_SBCK_002-19a>¶　　青玉案¶　　　　　　　　　　　賀方回
凌波不過横塘路但目送芳塵去錦瑟華年誰與度月¶
臺花榭瑣忩朱戸惟有春知處　碧雲冉冉蘅皋暮綵¶
筆新題斷腸句試問閒愁都幾許一川烟草滿城風絮¶
梅子黄時雨¶
　　獻金盃¶
風軟香遲花深漏短可憐宵畫堂春半碧紗忩影巻帳
<pb:KR4j0065_WYG_002-21a>
蠟燈紅鴛枕畔宻冩烏絲一段　採蘋溪晩拾翠沙空¶
儘愁倚夢雲飛觀木蘭艇子幾日渡江來心目斷桃葉<md:KR4j0065_SBCK_002-19b>¶青山隔岸¶
　　感皇恩¶
蘭芷滿芳洲游絲横路羅襪塵生步迎顧整鬟顰黛脉¶
脉多情難語細風吹栁絮人南渡　回首舊遊山無重
數¶花底深朱戸何處半黄梅子向晩一簾疎雨斷魂分
付¶與春將去
<pb:KR4j0065_WYG_002-21b>
　　浣溪沙¶
秋水斜陽逺漾金平山隱隱隔横林幾家村落幾聲砧¶
　記得西樓凝醉眼昔年風物似於今只無人與共登¶
臨<md:KR4j0065_SBCK_002-20a>¶　　又¶
鼔動城頭啼暝鵶過雲時送雨些些嫩涼如水逗忩紗¶
　弄影西廂侵戸月分香東畔拂墻花此時相望抵天¶
涯
<pb:KR4j0065_WYG_002-22a>
　　又¶
烟栁春梢蘸暈黄井欄風綽小桃香覺時簾幕又斜陽¶
　望處定無千里眼斷來能有幾迴腸少年禁取恁凄¶
涼¶
　　又¶
夢想西池輦路邊玉鞍驕馬小輜軿春風十里鬭嬋娟<md:KR4j0065_SBCK_002-20b>¶　臨水登山漂泊地落花中酒寂寥天箇般情味巳三¶
年
<pb:KR4j0065_WYG_002-22b>
　　又¶
鸚鵡驚人促下簾碧紗如霧隔香奩雪兒窺鏡晩娥纎¶
　烏鵲橋邊河絡角鴛鴦樓外月西南門前嘶馬弄金¶
銜¶
　　又¶
鸚鵡無言理翠衿杏花零落晝隂隂畫橋流水半篙深¶
　芳徑與誰期鬬草綉牀終日罷拈針小牋香管冩春¶
心<md:KR4j0065_SBCK_002-21a>¶
<pb:KR4j0065_WYG_002-23a>
　　又¶
三扇屏山匝象牀背燈偷解素羅裳粉肌香汗自生香¶
　易失舊歡勞蝶夢難禁新恨費鸞腸今宵風雨兩相¶
望¶
　　清平樂¶
隂晴未定薄日烘雲影臨水朱門花一徑度日鳥啼人¶
靜　厭厭幾許春情可憐老去蘭成看取攝殘雙鬢不¶
隨芳草重生
<pb:KR4j0065_WYG_002-23b>
　　又¶
小桃初謝雙燕還來也記得年時寒食下紫陌青門遊<md:KR4j0065_SBCK_002-21b>¶冶　楚館滿目春華可堪遊子思家惟有夜來歸夢不¶
知身在天涯¶
　　攤破浣溪沙¶
湖上秋深藕葉黄清霜銷瘦損垂楊洲嘴嫩沙斜照暖¶
睡鴛鴦　紅粉蓮娃何處在西風不為管餘香今夜月¶
明聞水調斷人腸
<pb:KR4j0065_WYG_002-24a>
　　¶¶¶菩薩蠻¶
子規啼夢羅忩曉開奩拂鏡嚴粧早粉碧畫丁香背垂¶
裙帶長　鈿箏尋舊曲愁結眉心緑猶恨夜來時酒狂¶
歸太遲¶
　　又¶
章臺遊冶金龜壻歸來猶帶醺醺醉花漏怯春宵雲屏¶
無限嬌　絳紗燈影背玉枕釵聲碎不待宿酲銷馬嘶¶
催早朝
<pb:KR4j0065_WYG_002-24b>
　　燭影揺紅¶
波影翻簾泪痕凝燭青山館離魂千里念佳期襟珮如<md:KR4j0065_SBCK_002-22b>¶相欵　惆悵更長夢短但衾枕餘芳賸暖半忩明月照¶
人腸斷啼烏不管¶
　　下水船¶
芳草青門路還拂京塵東去回想當年離聲送君南浦¶
愁幾許樽酒留連薄暮簾巻津樓烟雨凭闌語　草草¶
蘅皋賦分首驚鴻不駐燈火虹橋難尋弄波㣲步漫凝
<pb:KR4j0065_WYG_002-25a>
佇莫怨無情流水明日扁舟何處¶
　　惜雙雙¶
皎鏡平湖三十里碧玉山圍四際蓮蕩香風裏綵鴛鴦¶
覺雙飛起　明月多情隨舵尾偏照空牀翠被回首<md:KR4j0065_SBCK_002-23a>¶笙
歌地醉更衣處長相記¶
　　憶仙姿¶
綵舫解維官栁樓上誰家紅袖團扇弄㣲風如為行人¶
招手回首回首雲斷武陵溪口
<pb:KR4j0065_WYG_002-25b>
　　又¶
蓮葉初生南浦兩岸緑楊飛絮向晩鯉魚風斷送綵帆¶
何處凝佇凝佇樓外一江烟雨¶
　　思越人¶
紫府東風放夜時步蓮穠李伴人歸五更鐘動笙歌散¶
十里月明燈火稀　香苒苒夢依依天涯寒盡減春衣<md:KR4j0065_SBCK_002-23b>¶鳳凰城闕知何處寥落星河一雁飛¶
　　又
<pb:KR4j0065_WYG_002-26a>
怊悵離亭斷綵襟碧雲明月兩闗心幾行書尾情何限¶
一尺裙腰瘦不禁　遥夜半曲房深有時昵語話於今¶
侵牕冷雨燈生暈淚濕羅牋楚調吟¶
　　風流子¶
何處最難忘方豪徤放樂五雲鄉彩筆賦詩禁池芳¶草
杏韉調馬輦路垂楊綺筵上扇偎歌黛淺汗裛舞羅¶香
蘭燭伴歸綉輪同載閉花别館隔水深坊　零落少¶年
場琴心漫流怨帶眼偷長無奈占牀燕月欺鬢呉霜<md:KR4j0065_SBCK_002-24a>¶念
<pb:KR4j0065_WYG_002-26b>
北地音塵魚封永斷便橋烟雨鶴表相望好在後庭¶桃
李應記劉郎¶
　　鶴沖天¶
鼕鼕鼓動花外沉殘漏華月萬枝燈還清晝廣陌衣香¶
度飛盖影相先後箇處頻回首錦坊西去期約武陵溪¶
口　當時早恨歡難偶可堪流浪逺分携久小畹蘭英¶
在輕付與何人手不似長亭栁舞風眠雨伴我一春銷¶
瘦
<pb:KR4j0065_WYG_002-27a>
　　小重山¶
花院深疑無路通碧紗忩影下玉芙蓉當時偏恨五更<md:KR4j0065_SBCK_002-24b>¶鐘分携處斜月小簾櫳　楚夢冷沉蹤一雙金縷枕半¶
牀空畫樓臨水鳳城東樓前栁憔悴幾秋風¶
　　又¶
飄徑梅英雪未融芳菲消息到杏梢紅隔年歡事水西¶
東凝思久不語坐書空　回想夾城中綵山簫鼔沸綺¶
羅叢鈿輪珠網玉花驄香陌上誰與鬭春風
<pb:KR4j0065_WYG_002-27b>
　　薄倖¶
淡粧多態更滴滴頻流眄睞便認得琴心先許與冩合¶
歡羅帶記畫堂斜月逢迎輕顰淺笑嬌無奈待翡翠屏¶
開芙蓉帳掩與把香囊偷解　自過了收燈夜都不見<md:KR4j0065_SBCK_002-25a>¶踏青挑菜幾回慿雙燕丁寧深意往來却恨重簾礙知¶
何時再正春濃酒暖人閒晝永無聊賴厭厭睡起猶有¶
花梢日在¶
　　六州歌頭
<pb:KR4j0065_WYG_002-28a>
少年俠氣交結五都雄肝膽洞毛髪聳立談中死生同¶
一諾千金重推翹勇矜豪縱輕盖擁聫飛鞚斗城東轟¶
飲酒壚春色浮寒甕吸海垂虹間呼鷹嗾犬白羽摘彫¶
弓狡穴俄空樂匆匆　似黄梁夢辭丹鳳明月共漾孤¶
蓬官冗從懷倥偬落塵籠簿書叢鶡弁如雲衆供鹿用¶
忽竒功笳鼔動漁陽弄思悲翁不請長纓繫取天驕種<md:KR4j0065_SBCK_002-25b>¶劔吼西風恨登山臨水手寄七絃桐目送歸鴻¶
　　攤破浣溪沙
<pb:KR4j0065_WYG_002-28b>
雙鳳簫聲隔綵霞朱門深閉七香車何處探春尋舊約
謝姑家　旖旎細風飄水麝玲瓏殘雪浪山茶飲罷西
廂簾影外玉蟾斜
　　浣溪沙¶
翠縠參差拂水風暖雲如絮撲低空麗人波臉覺春融¶
　纓掛寳釵初促席檀膏㣲注玉桮紅芳醪何似此情¶
濃¶
　　又
<pb:KR4j0065_WYG_002-29a>
雲母牕前歇繡針低鬟凝思坐調琴玉纎纎按十三金¶
　歸卧文園猶帶酒栁花飛度畫堂隂只憑雙燕話春¶
心¶
　　又<md:KR4j0065_SBCK_002-26a>¶疊皷新歌百様嬌銅丸玉腕促雲謡掲簾飛瓦雹聲焦¶
　九曲池邊楊栁陌香輪軋軋馬蕭蕭細風粧面酒痕¶
銷¶
　　<md:KR4j0065_SBCK_002-27b>¶江城子
<pb:KR4j0065_WYG_002-29b>
麝薫㣲度繡芙蓉翠衾重畫堂空前後偷期相見却匆¶
匆心事兩知何處問依約是夢中逢　坐疑行聽竹牕¶
風出簾櫳杳無蹤巳過黄昏才動寺樓鐘暮雨不來春¶
又去花滿地月朦朧<md:KR4j0065_SBCK_002-28a>¶　　浪淘沙¶
一葉忽驚秋分付東流殷勤為過白蘋洲洲上小樓簾¶
半巻應認歸舟　回首戀朋遊迹去心留歌塵蕭散夢¶
雲收惟有樽前曾見月相伴人愁
<pb:KR4j0065_WYG_002-30a>
　　金人捧露盤¶
控滄江排青嶂燕臺涼駐綵仗樂未渠央巖花磴蔓妬¶
千門珠翠倚新粧舞閒歌悄恨風流不管餘香　繁華¶
夢驚俄頃佳麗地指蒼茫寄一笑何與興亡量船載酒¶
賴使君相對兩胡牀緩調清管更為儂三弄斜陽¶
　　浣溪沙
蓮燭啼痕怨漏長冷蛩隨月到回廊一屏烟景畫瀟湘
　連夜斷無行雨夢隔年猶有著人香此情須信是難
<pb:KR4j0065_WYG_002-30b>
忘
　　又
閒把琵琶舊譜尋四絃聲怨却沉吟燕飛人靜畫堂深
　歌枕有時成雨夢隔簾無處説春心一從燈夜到如
今
　　又
宫錦袍薫氷麝香越紗裙染鬱金黄薄羅依約見明粧
　繡陌不逢攜手伴緑牕誰是畫眉郎春風十里斷人
<pb:KR4j0065_WYG_002-31a>
腸
　　又
青翰舟中祓禊筵粉蛾窺影兩神仙酒闌飛去作飛烟
　重訪舊遊人不見雨荷風蓼夕陽天折花臨水思茫
然
　　又
浮動花釵影鬢蟬淺粧濃笑有餘妍酒醺檀㸃語凭肩
　留不住時分鈿鏡舊曾行處失金蓮碧雲芳草恨年
<pb:KR4j0065_WYG_002-31b>
年
　　又
兩㸃春山一寸波當筵嬌甚不成歌動人情態可須多
　金井露寒風下葉畫樓雲斷月侵河厭厭此夜奈愁
何
　　又
清淺陂塘藕葉乾細風疎雨鷺鷥寒半垂簾幕倚欄干
　惆悵采香人不見幾回憔悴後庭蘭行雲可是度江
<pb:KR4j0065_WYG_002-32a>
難
　　又
樓角初銷一縷霞淡黄楊栁帶棲鴉玉人和月摘梅花
　笑撚粉香歸洞户更垂羅幙䕶忩紗東風寒似夜來
些
　　木蘭花<md:KR4j0065_SBCK_002-28b>¶珮環聲認腰肢軟風裏麝熏知近逺此生常羨玉粧臺¶
得見曉來梳畫面　回廊幾步通深院一行繡衣簾不
<pb:KR4j0065_WYG_002-32b>
捲酒闌歌罷欲黄昏腸斷歸巢雙燕燕<md:KR4j0065_SBCK_002-29b>¶　　臨江仙(送鄞令李易初/)¶　　　　　舒信道
折栁門前鸚鵡緑河梁小駐歸船不堪華髪對離筵孤¶
村啼鴂日深院落花天　文采弟兄真疊玉赤霄去路¶
誰先明朝便恐各風烟江山如有恨桃李自無言¶
　　㸃絳唇(周園分題得湖上聞樂/)¶
紫霧香濃翠華風轉花隨輦洞天雲暖一片笙歌逺¶
水殿龍舟憶侍瑶池宴閒庭院夢迴春半雪鬢無人見
<pb:KR4j0065_WYG_002-33a>
　　散天花(次師能韻/)¶
雲斷長空葉落秋寒江烟浪靜月隨舟西風偏解送離<md:KR4j0065_SBCK_002-30a>¶愁聲聲南去雁下汀洲　無奈多情去復留驪歌齊唱¶
罷泪爭流悠悠别恨幾時休不堪殘酒醒凭危樓¶
　　醉花隂(試茶/)¶
露芽初破雲腴細玉纎纎親試香雪透金瓶無限仙風¶
月下人㣲醉　相如病渴無佳思知君此意矢口老¶盧
郎花底春寒贏得空無睡
<pb:KR4j0065_WYG_002-33b>
　　又(越州席上官妓獻梅花/)¶
月幌風簾香一陣正千山雪盡冷對酒樽傍無語含情¶
别是江南信　壽陽粧罷人㣲困更玉釵斜襯擬挿一¶
枝歸只恐風流著上潘郎鬢<md:KR4j0065_SBCK_002-30b>¶　　虞美人(寄公度/)¶
芙蓉落盡天涵水日暮滄波起背飛雙燕貼雲寒獨向¶
小樓東畔倚闌看　浮生只合樽前老雪滿長安道故¶
人早晩上髙臺贈我江南春色一枝梅
<pb:KR4j0065_WYG_002-34a>
　　又(周園欲雪/)¶
酒邊陡覺羅衣暖獨倚黄昏看寒鴉兩兩下樓東著處¶
暗雲垂地一重重　紅爐歡坐誰能醉多少看花意謝¶
娘也擬殢春風便道無端栁絮逼簾櫳¶
　　又(蔣園醉歸/)¶
重簾小閣香雲暖黛拂梳粧淺玉簫一曲杜韋娘誰是<md:KR4j0065_SBCK_002-31a>¶蘇州刺史斷人腸　醉歸旋撥紅爐火卻倚屏山坐銀¶
缸明滅月橫斜還是畫樓角送小梅花
<pb:KR4j0065_WYG_002-34b>
　　醜奴兒(次師能韻/)¶
一池秋水疎星動寒影横斜滿坐風花紅燭紛紛透絳¶
紗　江湖散誕扁舟裏到處如家且盡流霞莫管年來¶
兩鬢華¶
　　一落索(蔣園和李朝奉/)¶
正是看花天氣為春一醉醉來却不帶花歸俏不解看¶
花意　試問此花明媚將花誰比只應花好是年年花¶
不似人憔悴<md:KR4j0065_SBCK_002-31b>¶
<pb:KR4j0065_WYG_002-35a>
　　又¶
葉底枝頭紅小天然窈窕後園桃李謾成蹊問占得春¶
多少　不管雪消霜曉朱顔長好年年若許醉花間待¶
𢬵了花間老¶
　　滿庭芳(重陽前席上次元直韻/)¶
寒日穿簾澄江憑檻練光浮動餘霞蓼汀蘆岸黄葉襯¶
孤花天外征帆隱隱殘雲共流水無涯登臨處瓊枝㶑¶
灔風㡌醉欹斜　豐年時節好玉香田舍酒滿漁家筭
<pb:KR4j0065_WYG_002-35b>
浮世勞生事事輸他便恁從今酩酊休更問白雪籠紗¶
還須仗神仙妙手傳向畫圖誇<md:KR4j0065_SBCK_002-32a>¶　　又(後一日再置酒次馮通直韻/)¶
紅葉飄零寒烟疎淡樓臺半在雲間望中風景圖畫也¶
應難又是重陽過了東籬下黄菊闌珊陶潛病風流載¶
酒秋意與人閒　霞冠欹倒處瑶臺唱罷如夢中還但¶
醉裏贏得滿眼青山華髪看看滿也留不住當日朱顔¶
平生事從頭話了獨自却凭欄
<pb:KR4j0065_WYG_002-36a>
　　又(送權府蘇臺道宗朝奉/)¶
閶闔天門芙蓉春殿幾年目斷雞翹短蓬秋鬢端幸倚¶
瓊瑶南圃花邊小院西湖雲底雙橋歸時節紅香露¶冷
月影上芭蕉　明朝那可望旗亭煙草栁渡寒潮但<md:KR4j0065_SBCK_002-32b>¶萬
戸千門恨客歌樵戲綵光浮衮綉鳴珂響逼雲霄¶應回
首綺裘醉客還是獨吹簫¶
　　卜筭子(分題得苔/)¶
池臺小雨乾門巷香輪少誰把青錢襯落紅滿地無人
<pb:KR4j0065_WYG_002-36b>
掃　何時鬭草歸幾度尋花了留得佳人蓮步痕宫様¶
鞋兒小¶
　　菩薩蠻¶
三年江上風吹泪夭桃艶杏無春意今日欲開眉那堪¶
更别離　莫折長亭栁折盡愁依舊只有醉如狂人生¶
空斷腸<md:KR4j0065_SBCK_002-33a>¶　　又¶
栁橋花塢南城陌朱顔緑髪長安客雨後小池臺尋常
<pb:KR4j0065_WYG_002-37a>
載酒來　馬頭今日路却望城西去斜日下汀洲斷雲¶
和泪流¶
　　又¶
畫船搥鼓催君去髙樓把酒留君住去住若為情西江¶
潮欲平　江潮容易得只是人南北今日此樽空知君¶
何日同¶
　　又¶
畫簷細雨偏紅燭疎星冷落排寒玉賭得碧雲篇金波<md:KR4j0065_SBCK_002-33b>¶
<pb:KR4j0065_WYG_002-37b>
更涉船　樽前當日客行色垂楊陌天濶水悠悠含情¶
獨倚樓¶
　　又¶
杜鵑啼破南江月香風撲面吹紅雪賦就縷金牋黄昏¶
醉上船　年華雙短鬢事往情何盡明日各天涯來春¶
空好花¶
　　又(次劉郎中賞花韻/)¶
朱簾乍捲層煙起露華深淺初疑洗困倚玉欄風綺羅
<pb:KR4j0065_WYG_002-38a>
知幾重　向人如有意不醉何時醉便得一枝紅猶勝¶
兩鬢空<md:KR4j0065_SBCK_002-34a>¶　　又(席上送寅亮通直/)¶
小池山額垂螺碧緑紅香裏眠鸂鶒波面翠雲開仙槎¶
天上來　吹將紅日落懊惱嚴城角風月此時情知君¶
華髪生¶
　　又(送奉化知縣秦奉議/)¶
一回别後一回老别離易得相逢少莫問故園花長安
<pb:KR4j0065_WYG_002-38b>
君是家　短亭秋日晩草色隨人逺欲醉又還醒江樓¶
暮角聲¶
　　又¶
樽前休話人生事人生只合樽前醉金盞大如船江城<md:KR4j0065_SBCK_002-34b>¶風雪天　綺牕燈自語一夜芭蕉雨玉漏為誰長枕衾¶
殘酒香¶
　　又¶
樓前流水西江道江頭水落芙蓉老畫皷疊涼波凭欄
<pb:KR4j0065_WYG_002-39a>
顰翠娥　當年金馬客青鬢蘆花色把酒感秋蓬驪歌¶
半醉中¶
　　又¶
綺櫳深閉桃園曲劉郎老向花間宿笑臉抹流霞心知¶
是小琶　纎纎垂素玉掠鬢春雲緑彈了醉恩仙小牕¶
紅日偏<md:KR4j0065_SBCK_002-35a>¶　　又(次張秉道韻/)¶
真珠酒滴琵琶送行雲舊識巫山夢空得醉中歸老來
<pb:KR4j0065_WYG_002-39b>
心事非　江梅含日暖照水花枝短密葉似商量向人¶
春意長¶
　　又¶
小亭露壓風枝動鵲爐火冷金瓶凍悄悄對西忩瘦知¶
羅帶長　欲眠思殢酒坐聽寒更久無賴是青燈開花¶
故故明¶
　　又¶
流年又見風沙送鈞天回首清都夢塞雁幾時歸鏡中<md:KR4j0065_SBCK_002-35b>¶
<pb:KR4j0065_WYG_002-40a>
雙鬢非　緑袍同冷暖誰道交情短愁斛若為量還隨¶
一線長¶
　　又(次瑩中元歸韻/)¶
白蘋洲渚垂楊岸藕花未放青蒲短斜日畫船歸背人¶
雙鷺飛　醉眠金馬客不道風塵隔紅影上牕紗小庭¶
空落花¶
　　又(湖心寺席上賦茶詞/)¶
金船滿引人㣲醉紅綃籠燭催歸騎香泛雪盈杯雲龍
<pb:KR4j0065_WYG_002-40b>
疑夢回　不辭風滿腋舊是仙家客空得夜無眠南忩¶
衾枕寒<md:KR4j0065_SBCK_002-36a>¶　　又(别意/)¶
江梅未放枝頭結江樓已見山頭雪待得此花開知君¶
來不來　風帆雙畫鷁小雨隨行色空得鬱金裙酒痕¶
和泪痕¶
　　又(次韻/)¶
香波渌暖浮鸚鵡黃金捍撥夭絃語小雨落梧桐簾櫳
<pb:KR4j0065_WYG_002-41a>
殘燭紅　人生閒亦好雙鬢催人老莫惜醉中歸醒來¶
思醉時¶
　　又¶
緑牕酒醒春如夢小池猶見紅雲動露濕井梧桐翠隂<md:KR4j0065_SBCK_002-36b>¶生細風　雨過芳塘淨清晝閒中永門外立雙旌隔花¶
聞笑聲¶
　　又¶
憶曾把酒償紅翠舞腰栁弱歌聲細縱馬杏園西歸來
<pb:KR4j0065_WYG_002-41b>
香滿衣　寳車空犢駐事逐孤鴻去搔首立江干春蘿¶
掛暮山¶
　　蝶戀花(置酒别公度座間探題得梅/)¶
雪後江城紅日晚暖入香梢漸覺玲瓏滿髣髴臨風粧¶
半面水簾斜捲誰庭院　折向樽前君細看便是江南¶
寄我人還逺手把此枝多少怨小樓横笛吹腸斷<md:KR4j0065_SBCK_002-37a>¶　　又¶
深炷薰爐扄小院手撚黃花尚覺金猶淺回首畫堂雙
<pb:KR4j0065_WYG_002-42a>
語燕無情漸漸看人逺　相見争如初不見短鬢潘郎¶
斗覺年華換最是西風吹不斷心頭往事歌中怨¶
　　減字木蘭花(用舊韻戲呉奉議/)¶
眉山斂額往事追思空手拍雁字頻飛生怕人來説著¶
伊　閒抛綉履愁殢香衾渾不起莫似揚州只作尋常¶
薄倖休¶
　　又(賦錦帶/)¶
碎紅如繡揺曳東風垂綵綬擬倩柔條約住佳人細栁<md:KR4j0065_SBCK_002-37b>¶
<pb:KR4j0065_WYG_002-42b>
腰　蜀江春緑爭似枝頭能結束纎手攀時欲綰同心¶
寄與誰¶
　　木蘭花(次韻贈歌妓/)¶
十二闌干褰畫箔取次穿花成小酌綵鸞舞罷鳳孤飛¶
回首東風空院落　杳杳桃源仙路邈晴日曉牕紅薄¶
薄傷春還是懶梳粧想見緑雲垂鬢脚¶
　　又¶
金絲絡馬青錢路笑指玉皇香案去㸃衣栁陌墮殘紅
<pb:KR4j0065_WYG_002-43a>
拂面風橋吹細雨　曉釵壓鬢頭慵舉恨裏歌聲兼别¶
苦西湖一頃白菱花惆悵行雲無覔處<md:KR4j0065_SBCK_002-38a>¶　　又(蔣園口號/)¶
瑠琉一片春湖面畫舫遊人簾外見水邊風嫩栁低眠¶
花底雨乾鶯細囀　鞦韆寂寂垂楊岸芳草緑隨人漸¶
逺一畨樂事又闌珊金盞莫辭紅袖勸¶
　　浣溪沙(次權中韻/)¶
燕外青樓已禁烟小寒猶自薄勝綿畫橋紅日下鞦韆
<pb:KR4j0065_WYG_002-43b>
　惟有樽前芳意在應須沉醉倒花前緑牕還是五更¶
天¶
　　又(和葆光春曉飲會/)¶
金縷歌殘紅燭稀梁州舞罷小鬟垂酒醒還是獨歸時<md:KR4j0065_SBCK_002-38b>¶　畫棟日髙來語燕綺牕風暖度游絲幾多緑葉上青¶
枝¶
　　又(和仲聞對棊/)¶
黑白紛紛小戰爭幾人心手鬭縱横誰知勝處本無情
<pb:KR4j0065_WYG_002-44a>
　謝傅老來思别墅杜郎閒去憶鏖兵何訪談笑下遼¶
城¶
　　又(勸酒/)¶
雨洗秋空斜日紅青葱瑶轡玉玲瓏好風吹起(闕/)江東¶
　且盡紅裙歌一曲莫辭白酒飲千鍾人生半在别離¶
中<md:KR4j0065_SBCK_002-39a>¶　　又¶
(闕/)　　　㸃碧塘雨荷風捲緑羅裳管絃(闕/)　　魚桹
<pb:KR4j0065_WYG_002-44b>
　游女謾能歌白紵使君不學野鴛鴦桃花空觧誤劉¶
郎¶
　　鵲橋仙(吕使君餞會/)¶
教來歌舞接成桃李盡是使君指似於今装就滿城春¶
忍便擁雙旌歸去　鶯心巧囀花心爭吐無計可留君¶
住兩堤芳草一江雲早晩是西樓望處<md:KR4j0065_SBCK_002-39b>¶　　應天長　　　　　　　　　　　葉少藴¶¶
松陵秋已老正栁岸田家酒醅初熟鱸鱠蓴羮萬里水
<pb:KR4j0065_WYG_002-45a>
天相續扁舟凌浩𣺌寄一葉暮濤夭沃青篛笠西塞山¶
前自飜新曲　來往未應足便細雨斜風有誰拘束陶¶
冩中年何待更須絲竹鴟夷千古意筭入手比來尤速¶
取好處千㸃雲峰半篙澄渌¶
　　水調歌頭(濠州觀魚臺作/)¶
𣺌𣺌楚天濶秋水去無窮兩淮不辨牛馬輕浪舞回風¶
獨倚髙臺一笑圉圉游儵來往還戲此波中危檻對千<md:KR4j0065_SBCK_002-40a>¶里落日照澄空　子非我安知我意真同鵬飛鵾化何
<pb:KR4j0065_WYG_002-45b>
有滄海漫沖融堪笑磻溪遺老白首直鈎溪畔歳晩忽¶
衰翁功業竟安在徒自兆非熊¶
　　又(九月望日與客習射西園余偶疾不能射客較/勝相光將領岳德弓強二石五斗連三發¶中的)
　　　(觀者盡驚因作此詞示坐/客前一日大風是日始寒)¶
霜降碧天靜秋事促西風寒聲隱地初聽中夜入梧桐¶
起瞰髙城回望寥落闗河千里一醉與君同疊鼓閙清¶
曉飛騎引彫弓　歳將晩客爭笑問衰翁平生豪氣安¶
在沉頓為誰雄何似當筵虎士揮手絃聲發處雙雁落
<pb:KR4j0065_WYG_002-46a>
遥空老矣真堪愧回首望雲中<md:KR4j0065_SBCK_002-40b>¶　　又(送人/)¶
江海𣺌千里飄蕩歎流年等閒疋馬相過乗興却翛然¶
十載悲歡如夢撫掌驚呼相語往事盡飛烟此會真難¶
偶此醉且留連　酒方半誰輕使動離絃我歌未闋君¶
去明日復山川空有髙城危檻縹緲當筵清唱餘響落¶
尊前細雨黃花後飛雁㸃遥天¶
　　念奴嬌(南歸渡揚子作雜用淵明語/)
<pb:KR4j0065_WYG_002-46b>
故人漸近念淵明歸意翛然誰論歸去來兮秋已老松¶
菊三徑猶存稚子歡迎飄飄風袂依約舊衡門琴書蕭¶
散更欣有酒盈尊　惆悵萍梗無根天涯行巳徧空負<md:KR4j0065_SBCK_002-41a>¶田園去矣何之牕戸小容膝聊倚南軒倦鳥知還晩雲¶
遥映山氣欲黃昏此還真意故應欲辨忘言¶
　　又(中秋燕客有懷呉江長橋/)¶
洞庭波冷望氷輪初轉滄海沉沉萬頃孤光雲陣巻長¶
笛吹破層隂洶湧三江銀濤無際遥帶五湖深酒闌歌
<pb:KR4j0065_WYG_002-47a>
罷至今鼉怒龍吟　回首江海平生漂流容易散佳期¶
難尋縹緲髙城風露夾獨倚危檻重臨醉倒清樽嫦娥¶
應笑猶有向來心廣寒宫殿為余聊借瓊林¶
　　臨江仙¶
聞道今年春信早梅花不怕餘寒憑君先向近南看香<md:KR4j0065_SBCK_002-41b>¶苞開也未莫待北枝殘　腸斷隴頭它日恨江南幾驛¶
征鞍一杯聊與盡餘歡風情何所似老去未應閒¶
　　又(雪後寄周十/)
<pb:KR4j0065_WYG_002-47b>
夢裏江南渾不記祇君幽戸難忘夜來急雪繞東塘竹¶
牕松徑無處問歸航　甕底新醅應巳熟一樽知與誰¶
嘗會須雄筆巻蒼茫雪濤隱戸瓊玉照頽墻¶
　　又(與客湖上飲/)¶
不見跳魚飜曲港湖邊特地經過蕭蕭疎雨亂風荷㣲¶
雲吹散涼月墮平波　白酒一盃還徑醉歸來散髪婆¶
娑無人能唱採菱歌小軒欹枕簷影掛星河<md:KR4j0065_SBCK_002-42a>¶　　又(送人還姑蘇重寄程致道/)
<pb:KR4j0065_WYG_002-48a>
碧瓦新霜侵曉夢黄花巳過清秋風帆何處掛扁舟故¶
人歸欲盡殘日更回頭　樂圃橋邊煩借問有人髙卧¶
江樓寄聲聊為訴離憂桂叢應巳老何事久淹留¶
　　又(席上次韻韓文若/)¶
聞道安車來過我百花未敢飄零疾催絃管送杯行五¶
朝瞻舊老揮麈聽風生　鳳詔逺從天上落髙堂燕喜¶
初醒莫言白髪減風情此時誰得似飲罷却精明¶
　　又
<pb:KR4j0065_WYG_002-48b>
三月鶯花都過了曉來雪片猶零嵩陽居士記行行西<md:KR4j0065_SBCK_002-42b>¶湖初水滿遥想縠紋生　欲為海棠傳信息如今底事¶
長醒不應髙卧頓忘情當時風月在相見眼終明¶
　　又(次韻洪思誠席上/)¶
瀲灔湖光供一笑未須醉日論千將軍曾記舊臨邊野¶
塘新水滿烟岸藕如船　却怪情多春又老回腸易逐¶
愁煎何如旌騎鬱相連凱歌歸玉帳錦帽碧油前¶
　　又(十一月二十四日同王幼安洪思誠過曾存之/園亭)
<pb:KR4j0065_WYG_002-49a>
學士園林人不到傳聲欲問江梅曲欄清淺小池臺巳¶
知春意近為我著詩催　急管行觴圍舞袖故人坐上¶
三台此歡此宴固難陪不辭同二老倒載習池迴<md:KR4j0065_SBCK_002-43a>¶　　又(次韻答幼安思誠存之席上梅花/)¶
不與羣芳爭絶艷化工自許寒梅一枝臨晩照歌臺眼¶
明渾未見絃管莫驚催　記取劉郎歸去路他年應話¶
天台酒䦨不惜更重陪夜寒衣袂薄猶有暗香迴¶
　　又(正月二十四日晩至湖上/)
<pb:KR4j0065_WYG_002-49b>
三月疾風吹浩蕩緑蕪未遍平沙約回殘影射明霞水¶
光遥泛坐烟栁卧欹斜　霜鬢不堪春點檢留連又過¶
芳華一枝重挿去年花此身江海夢何處定吾家¶
　　浣溪沙(重陽前一日登極目亭/)¶
小雨初迴昨夜涼繞籬新菊巳催黄碧空無際巻蒼茫<md:KR4j0065_SBCK_002-43b>¶　千里斷鴻供逺目十年芳草掛愁腸緩歌聊與送遥¶
觴¶
　　又
<pb:KR4j0065_WYG_002-50a>
緑野歌歡喜見分驟驚和氣曉來匀妙歌誰敢和陽春¶
　梅蘂舊年迎臘雪月華今夜破黄昏獨醒爭笑楚人¶
魂¶
　　水龍吟(二月十日西湖燕客作/)¶
對花常欲留春恨春故遣花飛早晩來雨過緑隂新處¶
幾畨芳草一片飄時巳知消減滿庭誰掃料多情也似¶
愁人易感先催赴朱顔老　猶有清明未過但狂風怱<md:KR4j0065_SBCK_002-44a>¶怱難保酒醒夢斷年年此恨不禁相惱只恐春應暗留
<pb:KR4j0065_WYG_002-50b>
芳信與花爭好有姚黄一朶慇懃付與送金樽倒¶
　　賀新郎¶
睡起啼鶯語掩青苔房櫳向晩亂紅無數吹盡殘花無¶
人見惟有垂楊自舞漸暖靄初回輕暑寳扇重尋明月¶
影暗塵侵尚有乗鸞女驚舊恨鎮如許　江南夢斷橫¶
江渚浪粘天蒲萄漲緑半空烟雨無限樓前滄波意誰¶
採蘋花寄取但悵望蘭舟容與萬里雲帆何時到送孤¶
鴻目盡千山阻重為我唱金縷
<pb:KR4j0065_WYG_002-51a>
　　滿庭芳(三月十七日雨後極目亭同張敏叔程致/道)<md:KR4j0065_SBCK_002-44b>¶麥隴如雲清風吹破夜來疎雨纔晴滿川烟草殘照落¶
㣲明縹緲危欄曲檻遥天盡日脚初平青林外參差暝¶
靄縈帶逺山横　孤城春巳過緑隂是處時有鶯聲問¶
落絮游絲畢竟何成信步蒼苔繞遍真堪付閒客閒行¶
㣲吟罷重回皓首江海𣺌遺情¶
　　又(二公和示復用韻寄酧/)¶
楓落呉江扁舟揺蕩暮山斜照催晴此心長在秋水共
<pb:KR4j0065_WYG_002-51b>
澄明底事經年易𢬵驚遺恨悄悄難平臨風處佳人萬¶
里霜笛為誰横　長城誰敢犯知君五字元有詩聲笑¶
茅舍何時歸計真成緑鬢朱顔老盡柴車在行即終行<md:KR4j0065_SBCK_002-45a>¶聊相待狂歌醉舞雖老未忘情¶
　　滿江紅(重陽賞菊時余巳除代/)¶
一朶黄花先催報秋歸消息滿芳枝凝露為誰裝飾便¶
向樽前𢬵醉倒古今同是東籬側問何須特地賦歸來¶
抛彭澤　回首去年時節開口笑真難得使君今郡更
<pb:KR4j0065_WYG_002-52a>
自成行客霜鬢不辭重挿滿他年此會何人憶記多情¶
曾伴小欄干親攀摘¶
　　又¶
雪後郊原烟林靜梅花初折春初半猶自探春消息一¶
眼平蕪看不盡夜來小雨催新碧笑去年携酒折花時<md:KR4j0065_SBCK_002-45b>¶君應識　蘭舟漾城南陌雲影淡天容窄繞風漪十頃¶
暖浮晴色恰似槎頭收釣處坐中仍有江南客問¶何如
兩槳下苕溪吞雲澤
<pb:KR4j0065_WYG_002-52b>
　　㸃絳唇(晩出刀山謝眷初植蘭榭側近復生紫芝/二本)¶
髙栁蕭蕭睡餘巳覺西風勁小牕人靜淅瀝生秋聽¶
底事多情欲與流年競殘雪暝墜巾慵整獨立芝蘭徑¶
　　又(紹興乙夘登絶頂小亭/)¶
縹緲危亭笑談獨在千峰上與誰同賞萬里横烟浪¶
老去情懷猶作天涯想空惆悵少年豪放莫似衰翁様¶
　　南歌子(四月二十六日集客臨芳觀/)<md:KR4j0065_SBCK_002-46a>¶麥隴深初轉桃溪曲漸成緑槐重疊午隂清更有榴花
<pb:KR4j0065_WYG_002-53a>
一朶照人明　畫棟清㣲暑疎簾入晩晴請君坐待縠¶
紋平看取紅幢緑盖引前旌¶
　　鷓鴣天(十二月二十二日同許幹譽賞梅/)¶
不怕㣲霜㸃玉肌恨無流水照氷姿與君着意從頭看¶
初見今年第一枝　人醉後雪晴時江南春色寄來遲¶
使君本是花前客莫怪慇懃為賦詩¶
　　又(元夕次韓譽韻/)¶
夾路行歌盡落梅篆烟香細裊寒灰雲移碧海三山近
<pb:KR4j0065_WYG_002-53b>
月破中天九陌開　追樂事惜多才車聲遥聽走晴雷<md:KR4j0065_SBCK_002-46b>¶十年夢斷鈞天奏猶記流霞醉後杯¶
　　虞美人(雨後同幹譽方卿置酒林檎花下/)¶
落花已作風前舞又送黄昏雨曉來庭院半殘紅惟有¶
游絲千丈裊晴空　慇懃花下重携手更盡杯中酒美¶
人不用斂歌眉我亦多情無奈酒闌時¶
　　又(極目亭望西山/)¶
翻翻翠葉梧桐老雨後涼生早葛巾藜杖正闗情莫遣
<pb:KR4j0065_WYG_002-54a>
繁蟬容易作秋聲　遥空不盡青天去一抹殘霞暮病¶
餘無力厭躋攀為寄曲欄幽意到西山¶
　　又(上巳席上/)<md:KR4j0065_SBCK_002-47a>¶一聲鶗鴂催春晩芳草連空逺年年遺恨怨殘紅可是
無¶情容易愛隨風　茂林修竹山隂道千載誰重到半
湖¶流水夕陽前猶有一觴一詠似當年¶
　　又(二月小雨達旦西闗獨卧寒甚不能寐時牕前/梨花將謝)¶
數聲㣲雨風驚曉燭影歌殘照客愁不奈五更寒明日
<pb:KR4j0065_WYG_002-54b>
梨花開盡有誰看　追尋猶記清明近為向花邊問東¶
風正使解欺儂不道花應有恨也匆匆¶
　　卜筭子(三月八日夜鳳凰亭納涼/)¶
新月掛林梢暗水鳴枯沼時見疎星落畵簷幾㸃流螢¶
小　歸意了無多故作連環繞欲寄新聲問採菱水濶<md:KR4j0065_SBCK_002-47b>¶烟波𣺌¶
　　木蘭花(二月二十六日晩雨集客湖上/)¶
花殘却似春留戀幾日餘寒吹酒面濕烟不隔栁條青
<pb:KR4j0065_WYG_002-55a>
小雨池塘初有燕　波光縱使明如練可奈落紅紛似¶
霰解將心事訴東風只有流鶯千種囀¶
　　減字木蘭花¶
前村夜半每為江梅腸欲斷淺紫深紅誰信漫天雪裏¶
逢　醉頭扶起宿酒闌干猶困倚更莫催殘明日東風¶
為掃看¶
　　滿庭芳(次舊韻答蔡州王道濟見寄/)<md:KR4j0065_SBCK_002-48a>¶一曲離歌烟村人去馬頭㣲雪新晴隔年光景回首近
<pb:KR4j0065_WYG_002-55b>
清明斷送殘花又老春波淨湖水初平誰重到雕欄盡¶
日遥想畫橋横　髙城凝望久何人為我重唱餘聲問
桃¶李如今幾處隂成老去從游似夢樽前事空有經行
猶¶能記慇懃寄語多謝故人情¶
　　醉蓬萊(辛丑寓楚州上巳日有懷許下西湖作此/詞寄曾存之王仲弓)¶
問春風何事斷送繁紅便𢬵歸去牢落征塗笑行人羈¶
旅一曲陽闗斷雲殘靄做渭城朝雨欲寄離愁緑隂千¶
囀黄鶯空語　遥想湖邊浪揺空翠絃管髙風亂花飛
<pb:KR4j0065_WYG_002-56a>
絮曲水流觴有山翁行處翠袖朱欄故人應也㺯畫船<md:KR4j0065_SBCK_002-48b>¶烟浦會冩相思樽前為我重翻新句¶
　　臨江仙(癸夘次葛魯卿法華山勸酒韻/)¶
山半飛泉鳴玉珮回波倒巻鱗鱗醉巾聊濯十年塵青¶
山應卻怪此段久無人　行樂應須賢太守風流過眼¶
逡巡不辭常作坐中賔只愁花解笑衰鬢不宜春¶
　　定風波(七月望趙倅置酒與魯卿同泛酒登駱駝/橋待月)¶
千步長虹跨碧流兩山浮影轉螭頭付與詩人都總領
<pb:KR4j0065_WYG_002-56b>
風景更逢仙客下瀛洲　嫋嫋涼風吹汗漫平岸遥空¶
新巻絳河收却怪嫦娥真好事須記探支明月作中秋¶
　　又(魯卿見和復答/)<md:KR4j0065_SBCK_002-49a>¶斜漢初看素月流坐驚金餅出雲頭華髪蕭然吹素領¶
光景何妨分付属滄洲　莫待霜花飄爛漫蘋岸更憑¶
佳句盡拘收解與破除消萬事誰記一樽同得二年秋¶
　　八聲甘州(甲辰承詔堂知止亭初畢工劉無言相/過作)¶
寄知還倦鳥對飛雲無心兩難齊漫飄然欲去悠然且
<pb:KR4j0065_WYG_002-57a>
止依舊山西十畝荒園未徧趂雨卻鉏犂敢忘隣家約¶
有酒同携　況是嵓前新創帶小軒横絶松桂成蹊試¶
憑髙東望雲海與天低送滄波浮空千里照斷霞明¶滅
巻晴蜺君休笑此生心事老更沉迷¶
　　水龍吟(八月十三日與強少逸遊道塲山小方舟/中流命工吹笛舟尾迎月歸)<md:KR4j0065_SBCK_002-49b>¶柁樓横笛孤吹暮雲散盡天如水人間底事忽驚飛墮¶
氷壺千里玉樹風清漫披遥巻與天無際料嫦娥此夜¶
慇懃徧照知人在千山裏　常恨孤光易轉仗多情使
<pb:KR4j0065_WYG_002-57b>
君料理一杯起舞曲終須寄狂歌重倚為問飄流幾逢¶
清影有誰同記但尊中有酒長追舊事判年年醉¶
　　卜筭子(木芙蓉九日旦盛開作/)¶
小雨洗新粧艶艶驚衰眼不趂東風取次開待得清霜¶
晩　曲港照回流影亂㣲波淺作態低昻好自持水濶¶
烟林逺¶
　　水調歌頭(癸丑中秋作/)<md:KR4j0065_SBCK_002-50a>¶河漢下平野香霧巻西風倚空千嶂横起銀闕正當中
<pb:KR4j0065_WYG_002-58a>
常恨年年此夜醉倒歌呼誰和何事偶君同莫恨歳將¶
晩容易感梧桐　覽清影君試為問天公遥知玉斧初
斵¶重到廣寒宫付與孤光萬千里不遣㣲雲㸃綴為我
洗長¶空老去狂猶在應未笑衰翁¶
　　又¶
秋色漸將晩霜信報黄花小牕低户深映㣲路遶欹斜¶
為問山翁何事坐看流年輕度𢬵却鬢雙華徙倚望滄¶
海天靜水明霞　念平昔空飄蕩徧天涯歸來三徑重
<pb:KR4j0065_WYG_002-58b>
掃松竹本吾家却恨悲風時起冉冉雲間新雁邊馬怨<md:KR4j0065_SBCK_002-50b>¶鳴笳誰似東山老談笑靜塵沙¶
　　臨江仙(西園右春亭新成作/)¶
手植千株桃李樹參差半巳成隂主人何事馬駸駸二¶
年江海路空負種花心　試向中間安小檻此還長要¶
追尋却驚揺落動悲吟春歸知早晩為我變層林¶
　　又(乙夘八月九日南山絶頂作臺新成與客賞月/作)¶
絶嶺參差千嶂列不知空水相浮下臨湖海見三州落
<pb:KR4j0065_WYG_002-59a>
霞横晩景為客小遲留　巻盡㣲雲天更濶此行不負¶
清秋莫驚河漢近人流青霄元有路一笑倚瓊樓¶
　　又(明日與客復登臺再用前韻/)<md:KR4j0065_SBCK_002-51a>¶一醉三年那易得應須大白同浮巳知絶景是吾州嫦¶
娥仍有意更肯為人留　萬籟無聲遥夜永人間未識¶
清秋從來我客盡風流故知憐老子尤勝在南樓¶
　　又(明日/登)　(雨已而風大作復晩晴遂見月與客再/)
巻¶¶地驚風吹雨去却看香霧輕浮遥知清影徧南洲萬
<pb:KR4j0065_WYG_002-59b>
峰横玉立誰為此山留　解后一歡須共惜年年長説¶
今秋平生江海恨飄流元龍真老懶無意卧髙樓¶
　　又(去歳中秋南山臺初成與徐敦立氏昆仲連三/日極飲其上月色達旦無纎雲當作臨江¶仙三)
　　　(首今歳敦立在館中招章幾道與三朱復/會詔芳亭追懷去年之集復用舊韻作)¶
一醉年年今夜月酒船聊更同浮恨無羯鼓打梁州遺<md:KR4j0065_SBCK_002-51b>¶聲猶好在風景一時留　老去狂歌君勿笑巳𢬵雙鬢¶
成秋會須擊節泝中流一聲雲外笛驚看水明樓¶
　右贈坐客世傳梁州西涼府初進此曲會明皇游月
<pb:KR4j0065_WYG_002-60a>
　宫還記霓裳之聲適相近因作羽衣曲以梁州名之¶
　是夕約諸君明夜泛舟故云¶
　　又¶
草草一年真逼夢此生不恨萍浮且令從事到青州巳¶
能從辟糓那更詔封留　好月尚尋當日約故人何啻¶
三秋瑶琴欲冩竹間流此聲誰解聽空上仲宣樓¶
　　㸃絳唇(丙辰八月二十七日雨中與何彦亭小飲/)<md:KR4j0065_SBCK_002-52a>¶山上飛泉漫流山下知何處亂雲無數留得幽人住
<pb:KR4j0065_WYG_002-60b>
深閉柴門聽盡空簷雨秋還莫小牕低戸惟有寒蛩語¶
　　菩薩蠻(已未五月十七日贈無住道人/)¶
經年不踏斜橋路青山試問誰為主密葉轉迴風寒泉¶
落半空　此間無限興可便荒三徑明日下扁舟滄波¶
莫浪遊¶
　　鷓鴣天¶(東坡嘗有詩曰荷盡巳無擎雨盖菊殘猶/有傲霜枝一¶年好處君須記最是橙黄橘)
　　　(緑時此非呉人無以知其¶為佳也余居有小池/種荷移植十本於池側每秋晩常<md:KR4j0065_SBCK_002-52b>¶喜誦此句因)
　　　(少增損以鷓/鴣天歌之)
<pb:KR4j0065_WYG_002-61a>
一曲青山映小池緑荷隂盡雨離披何人解識秋堪美¶
莫為悲秋浪賦詩　携濁酒遶東籬菊殘猶有傲霜枝¶
一年好處君須記正是橙黄橘緑時<md:KR4j0065_SBCK_002-54a>¶　　天仙子¶　　　　　　　　　　　趙德麟
宿雨洗空臺榭瑩下盡珠簾寒未定花開花落幾畨晴¶
春欲竟愁未醒池面杏花紅透影　一紙短書言不盡¶
明月清風還記省玉樓香斷又添香閒展興臨好景心¶
似亂萍何處整
<pb:KR4j0065_WYG_002-61b>
　　浣溪沙(劉平叔出家妓人八人絶藝乞詞贈之脚/絶歌絶琴絶舞絶)¶
穩小弓鞋三寸羅歌唇清韻一櫻多燈前秀艶總横波¶
　指下鳴泉清杳𣺌掌中回旋小婆娑明朝歸路奈情¶
何<md:KR4j0065_SBCK_002-54b>¶　　菩薩蠻¶
輕鷗欲下春塘浴雙雙飛破春烟緑兩岸野薔薇翠櫳¶
薫繡衣　凭船閒㺯水中有相思意憶得去年時水邊¶
初别離
<pb:KR4j0065_WYG_002-62a>
　　又¶
長淮𣺌𣺌寒烟白憑欄人是霜臺客詩句妙春豪風雲¶
不啻髙　樽前人巳老餘恨連芳草一曲酒醒時梧桐¶
月欲低¶
　　又¶
春風試手先梅蘂瓊姿冷艶明沙水不受衆芳知端須<md:KR4j0065_SBCK_002-55a>¶月與期　清香閒自逺先向釵頭見雪後燕瑶池人間¶
第一枝
<pb:KR4j0065_WYG_002-62b>
　　好事近
急雨漲谿渾小樹帶山秋色輕棹暮天歸路裊芙蓉烟
白　酒醒香冷夢回時蟲聲正凄絶只覺小牕風月與
昨宵都别
　　小重山¶
樓上風和玉漏遲踿躚庭院靜百花飛午牕才起暖金¶
巵匀面了闌畔看春池　何事苦顰眉碧雲春信斷儘¶
來時鴛鴦游戲鎮相隨雲霧斂新月掛天西
<pb:KR4j0065_WYG_002-63a>
　　又¶
雨霽風髙天氣清玉盤浮出海轉空明小牕簾影冷如
氷¶愁不寐獨自傍堦行　情似浪頭輕一畨銷欲盡一
畨¶生無言惆悵到參横人欲起鵯鵊幾聲鳴<md:KR4j0065_SBCK_002-55b>¶　　蝶戀花¶
欲減羅衣寒未去不捲珠簾人在深深處紅杏枝頭花¶
幾許啼痕止恨清明雨　盡日沉烟香一縷宿酒醒遲¶
惱破春情緒飛燕又將歸信悞小屏風上西江路
<pb:KR4j0065_WYG_002-63b>
　　又
巻¶¶絮風頭寒欲盡墜粉飄香日日紅成陣新酒又添殘¶
酒困今春不減前春恨　蝶去鶯飛無處問隔水髙樓¶
望斷雙魚信惱亂横波秋一寸斜陽只與黄昏近¶
　　西江月¶
人世一塲大夢我生魘了十年明牕千古探遺編不救<md:KR4j0065_SBCK_002-56a>¶饑寒一㸃　更被維摩老子不教此處容言爐薰清炷¶
坐安禪物物頭頭顯現
<pb:KR4j0065_WYG_002-64a>
　　滿庭芳¶
玉枕生涼金缸傳曉敗葉飛破清秋雨餘飜浪𣺌𣺌阻¶
行舟暫繫汀洲側畔風夜起荻葉添愁銀屏逺龍香漸¶
盡還似夢揚州　更籌何太永當年情事今日堪酧最¶
苦恨紅樓笑我飄浮為寄相思細字教字字愁蹙眉頭¶
凄涼久漁人唱曉隨月過横溝¶
　　清平樂¶
春風依舊著意隨堤栁搓得鵝兒黄欲就天氣清明時<md:KR4j0065_SBCK_002-56b>¶
<pb:KR4j0065_WYG_002-64b>
候　去年紫陌青門今宵雨魄雲魂斷送一生憔悴只¶
銷幾个黄昏¶
　　思逺人¶
素玉朝來有好懷一枝梅粉照人開晴雲欲向盃中起¶
春色先從臉上來　深院落小樓臺玉盤香篆看徘徊¶
須知月色撩人恨數夜春寒不下堦¶
　　臨江仙(阿方初出/)¶
枝上粉香吹欲盡依前庭院春風更誰同遶摘芳叢漏
<pb:KR4j0065_WYG_002-65a>
殘金獸冷信斷錦屏空　看結燈花愁不睡酒闌無夢¶
相逢凄涼長判一生中不如雲外月永夜在房櫳<md:KR4j0065_SBCK_002-57a>¶　　虞美人(光化道中寄家/)¶
畫船穩泛春波𣺌夕雨寒聲小紫烟深處數峰横驚起¶
一灘鷗鷺照川明　雨樓今夜歸期誤恨入欄干暮可¶
堪春事滿春懷不似珠簾新燕早歸來¶
　　浣溪沙(王晉卿筵上作/)¶
風急花飛晝掩門一簷殘雨滴黄昏便無離恨也銷魂
<pb:KR4j0065_WYG_002-65b>
　翠被任薰終不暖玉盃慵舉幾畨温箇般情事與誰¶
論¶
　　又¶
槐栁春餘渌漲天酒旗髙挿夕陽邊誰家墻裏笑鞦韆<md:KR4j0065_SBCK_002-57b>¶　往事不堪樓上看新愁多向曲中傳此情銷得是何¶
年¶
　　又¶
一朶夢雲驚曉鴉數枝春雨帶梨花坐來殘月冷牕紗
<pb:KR4j0065_WYG_002-66a>
　釵鳳謾曾留得半枕山猶是枕時斜對花今日奈天¶
涯¶
　　又¶
水滿池塘花滿枝亂香深裏語黄鸝東風輕軟㺯簾幃¶
　日正長時春夢短燕交飛處栁烟低玉牕紅子鬭棊¶
時<md:KR4j0065_SBCK_002-58a>¶　　又¶
少日懷山老住山一官休務得身閒幾年食息白雲間
<pb:KR4j0065_WYG_002-66b>
　似我樂來真是少見人忙處不相闗養真髙靜出塵¶
寰¶
　　鷓鴣天(前段張文潛詩但有此句正為咸平劉生/作余作後段為鷓鴣天贈之)¶
可是相逢意便深為郎巧笑不須金門前一尺春風髻¶
牕内三更夜雨衾　情𣺌𣺌信沉沉青鸞無路寄芳音¶
山城鐘鼓愁難聽不解襄王夢裏尋¶
　　又(藍良輔知閣舟中晩坐會上作/)¶
麝發雕爐小袖籠天教我輩此時同橙經霜重香方滿<md:KR4j0065_SBCK_002-58b>¶
<pb:KR4j0065_WYG_002-67a>
菊到秋深色自濃　船檻内月明中揷花歸去莫匆匆¶
人生更在艱難内勝事年來不易逢<md:KR4j0065_SBCK_002-59a>¶　　臨江仙¶　　　　　　　　　　　王履道
鳳撥鵾絃鳴永夜興疑人在潯陽輕雲薄霧隔新粧但¶
聽兒女語倐忽變軒昻　且看金泥花鄣面指痕初印¶
紅桑幾多餘暖與真香移船猶自可巻幕又何妨¶
　　清平樂¶
煙雲千里一抹西山翠碧瓦紅樓山對起樓下飛花流
<pb:KR4j0065_WYG_002-67b>
水　錦堂風月依然後池蓮葉田田縹緲貫珠歌裏從¶
容倒玉樽前¶
　　御街行(謝賜衣袄/)<md:KR4j0065_SBCK_002-59b>¶清霜飛入蓬萊殿别進雲裘軟却回宸意多寒詔語¶日
邊親遣氷蠶綿厚金鵬好永夜縫宫線　紅旌絳斾¶迎
星傳喜氣歡聲逺廟堂勛舊使臺賢袖領坐中爭絢¶天
香馥馥君恩歳歳一醉春生面¶
　　木蘭花(送耿太尉/)
<pb:KR4j0065_WYG_002-68a>
堯天雨露承新詔珂馬風生趍急召玉符曾將虎牙軍¶
金殿還陞龍尾道　征西鎮北功成早仗鉞登臺今未¶
老樽前休更説燕然且聽陽闗三疊了¶
　　清平樂¶
花時㣲雨未減春分數占取簾疎花密處把酒聽歌金<md:KR4j0065_SBCK_002-60a>¶縷　斜風輕度濃香閒情正與春長向晩紅燈入坐嘗¶
新青杏催觴¶
　　小重山
<pb:KR4j0065_WYG_002-68b>
椽燭垂珠清漏長酒黏衫袖濕有餘香紅牙雙捧旋排¶
行將歌處相向更匀粧　明月映東墻海棠花徑密迸¶
流光遲留春笋緩催觴菊堂靜人已候虛廊¶
　　水龍吟(游池作三月十八日觀水嬉上梁鳳池/)¶
魏臺長樂坊西畫樓側影烟波逺東風與染揉藍春水¶
灣環清淺浴鷺翹莎戲吹飛絮落紅漂巻為遊人盛縱¶
蘭舟綵舫飛輕棹凌波面　樂事年來乍見趂旌旗谷<md:KR4j0065_SBCK_002-60b>¶鶯嬌囀追隨況有珠簾紅袖濃香紺幰蕭寺髙亭茂林
<pb:KR4j0065_WYG_002-69a>
斜照且留芳宴看韶華爛向樽前放手作梨花晩¶
　　蝶戀花¶
翠袖盤花金撚線曉炙銀簧勸飲隨深淺複幕重簾誰¶
得見餘曛㣲覺紅浮面　别喚清商開綺宴玉管雙横¶
抹起梁州遍白紵歌前寒莫怨湘梅萼裏春那逺¶
　　又¶
千古銅臺今莫問流水浮雲歌舞西陵近烟栁有情看¶
不盡東風約定年年信　天與麟符行樂分帶緩裘輕
<pb:KR4j0065_WYG_002-69b>
雅宴催雲鬢翠霧縈紆銷篆印箏聲恰度秋鴻陣<md:KR4j0065_SBCK_002-61a>¶　　江神子(寄李祖武翟淳老/)¶
荷花遶水水漫溪栁低垂亂蟬嘶捨轡何妨臨水照征¶
衣一扇香風揺不盡人念逺意凄迷　騎鯨仙子巳相¶
知數歸期賦新詩更想翟公門外雀羅稀陶令此襟塵¶
幾許聊欲向北牕披¶
　　虞美人(贈李士美/)¶
清商初入韶華管宫葉秋聲滿草麻初罷月嬋娟想見
<pb:KR4j0065_WYG_002-70a>
明朝喜色動天顔　樽盃滿勸龍頭客榮遇時方得詞¶
源三峽㵼瞿塘便是醉中宣去也無妨¶
　　洞仙歌<md:KR4j0065_SBCK_002-61b>¶深庭夜寂但涼蟾如晝鵲起髙槐露華透聽曲樓玉筦¶
吹徹伊州金釧響軋軋朱扉暗扣　迎人巧笑道好个¶
今宵怎不相尋暫携手見淡淨晩粧殘對月偏宜多情¶
更越饒纎瘦甚早促分飛霎時休便恰似陽臺夢雲歸¶
後
<pb:KR4j0065_WYG_002-70b>
　　一落索(送王伯紹帥慶陽/)¶
塞栁未傳春信霜花侵鬢送君西去指秦闗看日近長¶
安近　玉帳同時英俊合離無定路逢新雁北飛來寄¶
一字燕山問¶
　　六花隊冬詞蝶戀花并口號<md:KR4j0065_SBCK_002-62a>¶　　　長春花口號¶
露桃烟杏逐年新回首東風迹巳陳頃刻開花公莫愛¶
四時俱好是長春
<pb:KR4j0065_WYG_002-71a>
　　　詞¶
曲徑深叢枝裊裊暈粉柔綿破萼烘清曉十二畨開寒¶
最好此花不恨春歸早　霜女飛來紅翠少特地芳菲¶
絶艶驚衰草只殢東風終甚了久長欲伴姮娥老¶
　　　山茶口號¶
無窮芳草度年華尚有餘寒幾種花好在朱朱漸白白¶
一天飛雪映山茶<md:KR4j0065_SBCK_002-62b>¶　　　詞
<pb:KR4j0065_WYG_002-71b>
巧剪明霞成片片欲笑還顰金蘂依稀見拾翠人寒粧¶
易淺濃香别注唇膏㸃　竹雀喧喧烟岫逺曉色溟濛¶
六出花飛遍此際一枝紅緑眩畫工誰畫雲屏面¶
　　　蠟梅口號¶
雪裏園林玉作臺侵寒須認暗香回化工清氣先誰得¶
風格髙竒是蠟梅¶
　　　詞¶
剪蠟成梅天着意黄色濃濃對萼匀裝綴百和薰肌香
<pb:KR4j0065_WYG_002-72a>
旖旎仙裳應灑薔薇水　雪徑相逢人半醉手折低枝<md:KR4j0065_SBCK_002-63a>¶擁髻雲爭翠齅蘂撚枝無限思玉真未洒梨花泪¶
　　　紅梅口號¶
千林臘雪綴瑶瑰晴日南枝暖獨回却為和羮尋鼎實¶
未春先發是紅梅¶
　　　詞¶
青玉枝頭紅蘂吐粉頰愁寒濃與胭脂傅辨杏猜桃君¶
莫誤天姿不到風流處　雲破月來花上住要共佳人
<pb:KR4j0065_WYG_002-72b>
㺯影參差舞只有暗香來繡戸昭華一曲驚吹去¶
　　　迎春口號¶
年華節物欲爭新翠袖朱顔一笑頻勾引東風到池館<md:KR4j0065_SBCK_002-63b>¶春花先自有迎春¶
　　　詞¶
雪霽花梢春欲到殘臘迎春一夜花開早青帝回輿雲¶
縹緲鮮鮮金雀來飛繞　繡閣紗牕人嫋嫋翠縷紅絲¶
鬭剪畨兒小戴在花枝爭笑道願人常共春難老
<pb:KR4j0065_WYG_002-73a>
　　　小桃口號¶
鴛瓦鋪霜朔吹髙畫堂歌管醉香醪小春特地風光好¶
嫩粉嬌紅看小桃¶
　　　詞¶
穠艶夭桃春信漏㺯粉飄香楓葉飛丹後酒入氷肌紅<md:KR4j0065_SBCK_002-64a>¶欲透無言不許羣芳鬭　欄外佳人呵玉手剪落金刀¶
挿處濃雲覆肯與劉郎仙去否武陵回首相思瘦<md:KR4j0065_SBCK_002-64b>¶　　水龍吟¶　　　　　　　　　　　晁次膺
<pb:KR4j0065_WYG_002-73b>
夜來深雪前村路應是早梅先綻故人贈我江頭春信¶
南枝向暖疎影横斜暗香浮動月明清淺向庭邊驛畔¶
行人立馬頻迴首空腸斷　别有玉溪仙館壽陽人初¶
匀粧面天教占了百花頭上和羮未晩最是闗情處髙¶
樓上一聲羌管仗誰人向道爭如留取倚朱欄看¶
　　又¶
嶺梅香雪飄零盡紅杏枝頭猶未小桃一種夭饒偏占¶
春工用意㣲噴丹砂半含朝霧粉墻低倚正春寒露井<md:KR4j0065_SBCK_002-65a>¶
<pb:KR4j0065_WYG_002-74a>
髙樓簾外爭凝睇東風裏　好是佳人半醉近横波一¶
枝嬌媚𤣥都觀裏武陵溪上空隨流水惆悵餘紅雨風¶
不定五更天氣念當年門裏如今陌上灑離人泪¶
　　又¶
小桃零落春將半雙燕却來池館名園相倚初開繁杏¶
一枝遥見竹外斜穿栁間深映粉愁香怨任紅欹宋玉¶
墻頭十里曾牽惹人腸斷　嘗記山城斜路噴清香日¶
遲風暖春隂到後馬前惆悵滿枝紅淺深院簾垂雨愁
<pb:KR4j0065_WYG_002-74b>
人處碎紅千片到明年更發多應更好約隣翁看¶
　　滿庭芳<md:KR4j0065_SBCK_002-65b>¶天與疎慵人憐憔悴分甘抛棄簪纓有時乗興波上葉¶
舟輕十里横塘過雨荷香細蘋末風清真如畫殘霞淡¶
日偏向栁梢明　凝情塵網外鱸魚旋鱠芳酒深傾又¶
筭來何須身外浮名無限滄浪好景簔笠下且遣餘生¶
長歌去機心盡矣鷗鷺莫相驚¶
　　又
<pb:KR4j0065_WYG_002-75a>
緑遶羣峰紅揺千柄夜來暑雨初収若君乗興輕舸信¶
悠悠且盡一樽别酒荷香裏滿酌輕謳明朝去征帆夜¶
落何處好汀洲　風流吾小阮朝辭東觀夕向南洲況¶
聖時爭教賈傅淹留若遇潯陽亭上琵琶泪莫灑清秋<md:KR4j0065_SBCK_002-66a>¶堤邊栁從今愛惜留待繫歸舟¶
　　又¶
雪滿貂裘風揺金轡笑看錦帶呉鈎照人青鬢年少定¶
封侯此去馬蹄何處山萬疊濟水南州君知否盧郎未
<pb:KR4j0065_WYG_002-75b>
老曾是恣狂遊　風流佳麗地十年屈指一夢回頭最¶
難忘西湖北渚澄秋玉砌雕欄好在桃共李曾憶人不¶
衰翁也多情為我將恨寄紅樓¶
　　又¶
北渚澄瀾南山凝翠望中渾似仙鄉萬家烟靄朱戸鏁¶
垂楊好似飛泉潄玉回環遍小曲深坊西風裏芙渠帶<md:KR4j0065_SBCK_002-66b>¶雨飄散滿城香　㣲涼湖上好橋虹倒影月練飛光命¶
玳簪促席雲鬢分行誰似風流太守端解道春草池塘
<pb:KR4j0065_WYG_002-76a>
須留戀神京縱好此地也難忘¶
　　緑頭鴨¶
錦堂深獸爐一噴沉烟紫檀槽金泥花面美人斜抱當¶
筵掛羅綬素肌瑩玉近鸞迴雲鬢梳蟬玉筍輕櫳魚紋¶
細抹鳳凰飛出四條絃碎牙板煩襟消盡秋氣滿庭軒¶
今宵月依稀向人欲鬭嬋娟　變新聲能飜往事眼前¶
風景依然路漫漫漢妃出塞夜悄悄商婦移船馬上愁¶
思江邊怨感分明都向曲中傳困無力勸人金盞須要<md:KR4j0065_SBCK_002-67a>¶
<pb:KR4j0065_WYG_002-76b>
倒垂蓮𢬵沉醉身世恍然一夢游仙¶
　　又¶
晩雲収淡天一片琉璃爛銀盤來從海底皓色千里澄¶
輝瑩無塵素娥淡泞靜可數丹桂參差玉露初零金風
未¶凜一年無似此佳時向坐久疎星時度烏鵲正南飛
瑶¶臺冷欄干凭暖欲下遲遲　念佳人音塵隔後對此
應¶解相思最闗情漏聲正永暗斷腸花影潛移料得來
宵¶清光未減隂晴天氣又爭知共凝戀如今别後還是
<pb:KR4j0065_WYG_002-77a>
隔¶年期人縱徤清樽素月長願相隨¶
　　清平樂<md:KR4j0065_SBCK_002-67b>¶深沉玉宇枕簟清無暑睡起花隂初轉午一霎飛雲過¶
雨　雨餘隱隱殘靁夕陽却照庭槐莫把朱簾垂下妨¶
他雙燕歸來¶
　　醉桃源¶
又是青春將暮望極桃源歸路洞户悄無人空鏁一庭¶
紅雨凝佇凝佇人面不知何處
<pb:KR4j0065_WYG_002-77b>
　　行香子¶
别恨綿綿屈指三年再相逢情分依然君初霜鬢我已¶
華顛況其間有多少恨不堪言　小庭幽檻菊蘂斕斑¶
近清宵月已嬋娟莫思身外且鬭樽前願花長好身長<md:KR4j0065_SBCK_002-68a>¶徤月長圓¶
　　驀山溪¶
風流心胆直把春償酒選得一枝花綺羅中筭來未有¶
名園翠苑風月最佳時夜迢迢車欵欵是處曾攜手
<pb:KR4j0065_WYG_002-78a>
重來一夢池館皆依舊幽恨冩新詩託何人章臺問栁¶
漁舟歸後雲鎖武陵溪水潺潺花片片艤棹空回首¶
　　又¶
輕衫短㡌重入長安道屈指十年中一回來一回漸老¶
朋遊在否落托更能無朱絃悄知音少撥斷相思調¶
花邊栁外蕭洒愁重到深院鎖春風悄無人桃花自笑<md:KR4j0065_SBCK_002-68b>¶金釵一股擬欲問音塵天杳杳波𣺌𣺌何處尋蓬島¶
　　菩薩蠻
<pb:KR4j0065_WYG_002-78b>
午隂未轉晴&KR1084;暖無風著地楊花滿睡起日猶長捲簾¶
紅杏香　春心無處定又作花時病芳草伴離愁綿綿¶
早晩休¶
　　又¶
百花未報芳菲信一枝探得春風近只有雪爭光更無¶
花似香　孤標天賦與冷艶誰能顧庭院好深藏莫教¶
開路傍¶
　　又(迴紋/)<md:KR4j0065_SBCK_002-69a>¶
<pb:KR4j0065_WYG_002-79a>
捲簾風入雙雙燕燕雙雙入風簾捲明月曉啼鶯鶯啼¶
曉月明　斷腸空望逺逺望空腸斷樓上幾多愁愁多¶
幾上樓¶
　　又¶
逺山眉映横波臉臉波横映眉山逺雲鬢挿花新新花¶
揷鬢雲　斷魂離思逺逺思離魂斷門掩未黄昏昏黄¶
未掩門¶
　　少年遊
<pb:KR4j0065_WYG_002-79b>
建溪靈草巳先嘗歡意尚難忘未放笙歌暫留簪珮猶¶
有紫芝湯　醉中纎手慇懃捧欲去斷人腸絳蠟迎歸<md:KR4j0065_SBCK_002-69b>¶繡鞍扶下笑語盡聞香<md:KR4j0065_SBCK_002-71a>¶　　漢宫春　　　　　　　　　　　晁叔用¶¶
黯黯離懷向東門繫馬南浦移舟薰風亂飛燕子時下¶
輕鷗無情渭水問誰教日日東流常是送行人去後烟¶
波一向離愁　回首舊遊如夢記踏青殢飲拾翠狂游¶
無端綵雲易散覆水難收風流未老𢬵千金重入揚州
<pb:KR4j0065_WYG_002-80a>
應又似當年載酒依前名占青樓¶
　　玉蝴蝶¶
目斷江南千里灞橋一望烟水㣲茫盡鎖重門人去暗¶
度流光雨輕輕梨花院落風淡淡楊栁池塘恨偏長珮<md:KR4j0065_SBCK_002-71b>¶沉湘浦雲散髙唐　清狂重來一夢手搓梅子煮酒初¶
嘗寂寞經春小橋依舊燕飛忙玉鈎欄凭多漸暖金縷¶
枕别久猶香最難忘看花南陌待月西廂¶
　　感皇恩
<pb:KR4j0065_WYG_002-80b>
小閣倚晴空數聲鐘定斗柄寒垂暮天淨向來殘酒盡¶
被晩風吹醒眼前還認得當時景　舊恨與新愁不堪¶
重省自歎多情更多病綺牕猶在敲遍欄干誰應斷腸¶
明月下梅揺影¶
　　又¶
蝴蝶滿西園啼鶯無數水閣橋南路凝佇兩行烟栁吹<md:KR4j0065_SBCK_002-72a>¶落一池飛絮鞦韆斜掛起人何處　把酒勸君閒愁莫¶
訴留取笙歌住休去幾多春色禁得許多風雨海棠花
<pb:KR4j0065_WYG_002-81a>
謝也君知否¶
　　又¶
寒食不多時牡丹初賣小院重簾燕飛礙昨宵風雨只¶
有一分春在今朝猶自得隂晴快　熟睡起來宿酲㣲¶
帶不惜羅襟揾眉黛日髙梳洗看看花隂移改笑摘雙¶
杏子連枝戴¶
　　臨江仙¶
雙舸亭亭横晩渚城中飛觀嵯峨畫橋燈火照清波玉<md:KR4j0065_SBCK_002-72b>¶
<pb:KR4j0065_WYG_002-81b>
鈎平浸水金鎖半沉河　試問無情堤上栁也應厭聽¶
離歌人生無奈别離何夜長嫌夢短淚少怕愁多¶
　　又¶
憶昔西池池上飲年年多少歡娛别來不寄一行書尋¶
常相見了猶道不如初　安穩錦屏今夜夢月明好渡¶
江湖相思休問定如何情知春去後管得落花無¶
　　又¶
謾道追歡惟九日年年此恨偏濃今朝吹帽與誰同黄
<pb:KR4j0065_WYG_002-82a>
花都未拆和淚泣西風　應恐登臨腸更斷故教烟雨¶
迷空為君一曲送飛鴻誰能推轂我深入醉鄉中<md:KR4j0065_SBCK_002-73a>¶　　漁家傲¶
浦口潮來沙尾漲危檣半落帆游漾水調不知何處唱¶
風淡蕩鱖魚吹起桃花浪　雪盡小橋梅搃放層樓一¶
任愁人上萬里長安回首望山四向澄江日色如春釀¶
　　傳言玉女¶
一夜東風吹散栁梢殘雪御樓烟暖正鼇山對結簫皷
<pb:KR4j0065_WYG_002-82b>
向晩鳳輦初歸宫闕千門燈火九街風月　綉閣人人¶
乍嬉遊困又歇笑匀粧面把朱簾半揭嬌波向人手撚¶
玉梅低説相逢常是上元時節¶
　　如夢令<md:KR4j0065_SBCK_002-73b>¶簾外新來雙燕珠閣瓊樓穿遍香徑得泥歸飛蹙池塘¶
波面誰見誰見春晩昭陽宫殿¶
　　又¶
墻外轆轤金井驚夢瞢騰初省深院閉斜陽燕入隂隂
<pb:KR4j0065_WYG_002-83a>
簾影人靜人靜花落鳥啼風定¶
　　又¶
門在垂楊隂裏樓枕曲江春水一陣牡丹風香壓滿園¶
花氣沉醉沉醉不記緑牕先睡¶
　
　
　
　
<pb:KR4j0065_WYG_002-83b>
　
　
　
　
　
　
　
　樂府雅詞巻中
